/ /dpal ldan bla ma'i rnam par thar pa mthong ba don yod ces bya ba bzhugs so//

/ /na maH shri ma nsa da gu ru bha TTa ra ka rarna pradznya pa ra ma siddhi shri bha dra sa du ya/ dpal ldan bla ma dam pa rje btsun rin po che sku zhang chos rje rin chen
mkhyen rab mchog grub dpal bzang po'i zhabs la gus pas phyag 'tshal lo// lung dang rtogs pa'i rin chen las grub rgyal ba yi// bstan pa dri med mkhyen rab thugs rjes gsal
mdzad pa'i// mkhas mchog grub pa'i rnal 'byor dbang phyug rin po che// dpal ldan phrin las bzang po'i zhabs rteen padmar 'dud// sngon bsags tshogs gnyis rin chen du ma'i
khams las grub// dpag yas mkhyen rab brtse chen nyi zla'i ska rags can// bstan 'dzin lha mchog grub pas nyer bsten ri yi rgyal// gdul bya gling bzhi'i dpal mgon bzang por
slar yang 'dud//

/ /dpal ldan rgyal ba'i mtsho chen rnam thar dbang 'byor drang srong mchog gis kyang// ji bzhin brjod la ngal na bdag 'dras ci smos 'on kyang gus pa yis// ci mdzad legs mthong
mthong ba don yod rang gzhan dad pa'i dbang po dag// rnam par rgyas byed ji ltar nus bzhin rtsom la srung mas grogs mdzod cig// 'dir bdag cag rnams kyi dpal ldan bla
ma dam pa rigs thams cad kyi bdag po rgyal ba khyab bdag rdo rje 'chang chen po dang gnyis su ma mchis pa'i mtshungs med chos kyi rje rin po che/ gcig tu bde bar gshegs pa'i
bstan pa rin po che la gces spras su mdzad pa/ sems can thams cad la bu gcig pa ltar mchog tu brtse ba'i thugs rje can/ bden pa gnyis zung du 'jug pa'i ting nge 'dzin
dang rim pa gnyis kyi zab mo rdo rje'i rnal 'byor las thugs rtag tu mi g.yo ba/ 'dul ba dang mdo sde dang mngon pa'i sde snod gsum gyi ston pa/ tshul khrims dang ting nge
'dzin dang shes rab kyi bslab pa gsum dang ldan pa/ rgyud sde chen po bzhi'i mtshan bcas dang/ mtshan med kyi

ting nge 'dzin ni bye ba phrag brgyas rnam par brtson pa/ mkhas pa dang grub pa'i dbang phyug du ma'i sa 'dzin gyi spo las legs par babs pa'i lung dang man ngag zab mo'i bdud
rtsi'i rgyun du mas thugs kyi khyon yang dag par gang ba'i bstan pa'i gangs chen mtsho/ zab don nying khu'i 'bru mar gyis yang dag par gtam pa'i bstan pa rin po che'i
sgron med dam pa/ skal ba dang ldan pa rnams la/ so so thar pa dang byang chub sems dpa' dang rig pa 'dzin pa'i sde snod las byung ba'i gdams padang rjes su bstan pa dag
gis rgyud smin pa dang grol bar mdzad pa'i chos kyi ded dpon chen po/ mkhas pa dang grub pa dang rgyal po dang blon po dang / tshong dpon dang ded dpon dang lha dang dri
za dang gdengs can dang gsang ba pa dang/ grub pa dang/ rig pa 'dzin pa las sogs pa'i skye dgu'i tshogs du mas zhabs brten gyi padma la phyag byas pa'i rnam par 'dren pa/
chos kyi rgyal po chen po chos kyi dbang phyug phyogs bcur dam pa'i chos kyi rnga sgra lhag par sgrogs pa'i skyes bu dam pa skyes ba seng ge skyes bu padma dkar po skyes
bu khyu mchog 'di ni nges par stobs bcu mnga' ba'i go 'phangs las mi g.yo bzhin du longs spyod rdzogs pa'i sku dang/ mchog gi sprul pa'i sku dang/ rgyal ba'i sras po sa
chen po la bzhugs pa dang/ rang sangs rgyas dang

/ / 'phags pa nyan thos dang lha dang lha ma yin dang/ lto phye la sogs pa'i dbang po dang/ rgyal po dang/ blon po dang/ khyim bdag dang/ bram ze dang/ kun du rgyu dang/ khyab
'jug dang / dbang phyug dang / tshangs pa dang/ nyi ma dang/ zla ba dang/ mu stegs can gyi ston pa dang/ seng ga dang / nam mkha' lding dang/ glang po che dang/ spre'u
la sogs ljon shing dang / bum pa bzang po dang/ dpag bsam gyi shing las sogs pa gang la gang gis 'dul ba'i sku'i rnam pa mtha' yas pa dag gis zhing mtha' yas pa dag tu
sems can gyi don mdzad pa ni bsam gyis mi khyab pa las/ bdag cag rnams la zhing 'dir bstan pa'i sgron me dam par snang ba 'di'i rnam par thar pa'i cha shas tsam zhig brjod
par rtsom mo// de yang 'dul ba lung las bcom ldan 'das kyis shAkya'i rabs gsungs pa'i mthar 'di nyid bzung zhing kun chub par byas te gzhag la bsnyad na bsod nams kyi phung
po dpag tu med pa 'byung zhing yon tan bsam gyis mi khyab pa 'phel bar 'gyur ro// zhes gsungs pa ltar rigs gang las skyes bu dam

pa du ma byon pa rnams kyi sngon rabs bsnyad na yang de dag la dad pa dang gus pas bsod nams rgya chen po 'phel bar 'gyur na/ bdag cag rnams la sangs rgyas kyi 'phrin las mdzad
pa'i 'dren pa mchog gi yon tan gyi cha tsam gyi gtam rna bar lhung bas kyang tshogs gnyis kyi chu gter 'phel ba lta ci smos/ de yang rang gzos sbyar ba ma yin te rgyal
ba sras dang bcas pa'i lung gis grub bo// ji skad du/ yum las sangs rgyas chos rnams dge ba'i bshes la brten to zhes dang / yon tan kun gyi mchog mnga' rgyal ba de skad
gsungs// zhes dang / bla ma mkhas pa rnams ni rtag tu bsten par bya// ci phyir zhe na mkhas pa'i yon tan de las 'byung// zhes dang/ kye'e rdo rje las/ gzhan gyis brjod
min lhan cig skyes// gang du yang ni mi rnyed pa// bla ma'i dus thabs bsten pa dang// bdag gi bsod nams las shes bya// zhes dang/ 'phags pa klu'i zhabs kyis kyang/ dge ba'i
bshes gnyen bsten pa tshangs par spyod// yongs su rdzogs par thub pas gsungs de'i phyir// skyes bu dam pa bsten gyis rgyal ba la// brten nas rab tu mang pos zhi ba thob//
ces dang/ dpal bi ru pa'i zhal snga nas kyang/ bla ma dang ni rdo rje sems// tha dad par ni mi bya ste// bla ma sangs rgyas chos dang ni// de bzhin bla ma

/ /dge 'dun te// dngos grub go 'phangs mchog 'dod pas// kun nas bla ma mnyes par bya// sangs rgyas kun dngos rdo rje 'chang// rtsod pa'i dus 'dir bdag don du// kun dang 'thun
mthun par ston mdzad par// de ltar shes nas dngos kun gyis// bsten bya dus gsum sangs rgyas kyis// dngos grub rgya chen snod du 'gyur// zhes dang/ gzhan yang dpal dus
par/ sangs rgyas thams cad mchod pa'i bsod nams las bla ma'i ba spu gcig mchod pa khyad 'phags par gsungs pa dang/ bshad rgyud rdo rje phreng bar/ 'di yi gzugs kyi phung
po ni// de bzhin gshegs pa rnam snang mdzad// zhes sogs/ bla ma'i phung khamasaskye mched thams cad rgyal ba sras bcas gdan gsum tshang bar gsungs pa dang/ dpal dang po'i
sangs rgyas su yang/ gang zhig mi yi 'jig rten dag na dpal ldan bla ma rdo rje 'dzin pa sdig bral de dag te// de la gnod pa byas pas srog chags rnams ni dmyal bar 'gro ste
'di la ngo mtshar med// de mnyes pa yis bdag ni mgu ste de la khro ba'i me yis khros pa chen po'o// de nyid sems can rnams la thar pa bde snyam 'brasaster bu rnams dag
gis phyag 'os mchod 'os so// zhes bya ba la sogs pa'i lung rnam par dag pa mtha' yas pas grub bo// gleng bslang pa'i skabs yongs su bcad

pa'o// de ltar sems can gyi don du bsam bzhin du srid par skye ba bzhes pa dam pa 'di'i rnam par thar pa la sku skye ba snga ma cung zad grags che ba'i bskor rags tsam yin
gyi/ gcig nas gcig tu 'phos pa lta bur bsam par mi bya'o rnams kyi mdo tsam brjod pa dang/ sku tshe 'di'i rnam par thar pa rgyas par bshad pa gnyis so/ dang po ni/ rje 'di
nyid la snyigs dus kyi bstan pa 'dzin pa'i mkhas grub chen po dus gsum la chags thogs mi mnga' ba'i mkhyen pa'i spyan sgrib pa ma mchis pa mnga' ba'i bdag nyid thub bstan
rnam par rgyas par mdzad pa'i nyin mo'i dbang phyug rje btsun dam pa chos kyi rje ngor pa rdo rje 'chang chen pos skyes bu dam pa khyed sngar rgyal po khri srong lde btsan
la sogs par 'khrungs te sangs rgyas kyi bstan pa rgyas pa'i bya ba mdzad pas sku tshe 'dir phrin las dar rgyas bar chad med par 'grub bo ces lung bstan par snang ba
dang/ rje 'di nyid kyi mkhan po chos gra grwa chen po zha lu dang ri phug gi gdan sa ba phyis bsam sdings yang dgon du thugs dam zab mo la bzhugs pa'i mkhas grub chen po
'khrul zhig tshul khrims rgyal mtshan pa'i tshogs 'khor gyi gral du/ 'jam dpal gdung drug dngos su gzigs pa'i gter ston kun skyong gling pas rdo rje skyed brag nas bton pa'i
gter dpe shog ser nas/ kun skyong

/ /gling pa rang dang thog mnyam/ dge slong lnga/ sngags pa lnga/ rnal 'byor pa lnga/ mkha' 'gro ma lnga/ u rgyan gyi nye ba'i grub thob lnga rnams las/ rje nyid dge slong
lnga'i nang tshan te/ de nyis las/ rgyud sdes smin mdzad bstan pa'i sgron me 'dzin// rig pa'i gnas lnga grub mtha' kun la mkhas// shes rab thog med rnam sras las la 'khol//
grug mkhyen rab mchog grub bo pa'i mtshan can 'jam dbyangs gsung sprul yin// zhes bya ba'i yi ge kun skyong gling pas phyag tu phul 'dug pa dang/ rgyal po khri srong lde
btsan nyid la u rgyan padmas lung bstan na/ mnga' bdag rgyal po nyid skye ba bcu bdun brgyud pa'i tha ma la 'di nas lho nub 'tshams na yul rta ro dmar po kha phye ba 'dra
ba'i nang du skyes pa 'brug lo pa/ shes rab che ba/ snying rje che ba/ brtson 'grus che ba/ dam tshig gtsang zhing rlom sems chung ba/ khongs yangs shing kha nyung ba/
rgyud zhi la gzhan la sgro bkur mi 'debs pa/ rig pa gzhung zhing yid gzhung pa/ mdog dkar la ngang rgyud ring ba/ skyes bu de lta bu cig tu skyes nas rgyal po nyid la da
lta gdams pa thams cad dang phrad nas skye ba des rgyun gcod par 'gyur ro// rgyal po nyid kyis pa gor bai ro tsa na dang/ gnubs namam mkha'i snying po dang/

chos kyi bdag po kun thebs re bcugs pas dam tshig gi sel dang las 'bras kyi chos rnams la mi rnams yid mi ches/ chos 'brel gang che ba thams cad snang ba thebs re bzlog tu
'ong pas de'i dus su nga'i bka' bzhin byed na yul gyi snying po chos la bzung la pha yul spongs zhes bya ba la sogs pa dang/ de nyid dang dpe cung zad 'dra men cig na/ bod
spyi la smad pa'i mthar/ mnga' bdag nyid kyi gdung rgyud 'dzin pa rje mnga' bdag ral pa can bya bar skye ba bzhes nas dam pa chos kyi las 'phro sbyor/ de nas skye ba bcu
bdun brgyud nas yul rta rje nyid kyi lung bstan dpe phyi ma 'di btsan par sems so ro dmar po sogs don 'dra ba la tshig cung zad 'dra men yod/ gnyis ka'i 'jug tu skye ba
de'i phyi ma la nub phyogs bde ba can du sangs rgyas par de yang bde ba can dang mkha' spyod gnyis ming gi rnam grangs la/ don gcig par bde mchog rtsa rgyud kyi le'u so
dgu pa nas gsal bar bshad do// de'i phyir na mkha' spyod rin chen snang bar sangs rgyas gsungs pa de de bzhin du go bar mdzod cig gsung snang ngo// de ltar rtsa ba'i bla
mas lung bstan pa dang/ gter ston gyis lung bstan phul ba dang/ rje nyid 'brug lo pa dang mtshan nyid thams cad thog tu babs pa las/ 'jam pa'i dbyangs dang sha ri'i bu//
khri srong lde btsan 'brom ston dang// nyang dang chos dbang lha yi bu// snga ma'i skye rabs zur tsam mo// zhes so// de la rje btsun 'jam pa'i dbyangs ni/ sangs rgyas thams
cad kyis thog ma sems

/ /skyed pa'i yul gyi yongs 'dzin yin la/ phyis sangs rgyas pa'i tshe 'khor du yang 'byung ba dang/ 'jam dpal gyi zhing gi rgyan gyi mdo las/ de bzhin gshegs pa 'brug dgra
sgra la 'jam dpal rgyal po nam mkha' zhes bya bar gyur pas sems skyed cing ma 'ongs pa na de bzhin gshegs pa kun tu gzigs pa zhes bya bar 'tshang rgya ba'i tshul ston par
gsungs pa dang/ bstan pa 'di nyid la yang shAkya'i rgyal po'i spyan sngar 'jam dpal dang sha ri'i bur bstan pa dang/ dpalal rdo rje 'jigs byed dang/ dpal gsang ba 'dus pa
'jam pa'i rdo rje sogs su dal gyi gtso bo mdzad pa dang/ dal gan du 'khor gyi tshul dang/ kun rig gi 'khor du yang/ rdo rje rnon po dang/ sha ri'i bu gnyis kar bstan pa
sogs dang/ shambha la'i yul du rgyal po grags par sprul nas drang srong grangs can gyi grub mtha' la zhugs pa bye ba phrag phyed dang bzhi dpal dus kyi 'khor lo'i dbang
dang lam gyis smin grol la bkod de/ rtsa ba'i rgyud las btus pa'i bsdus rgyud mdzad/ sras padma dkar po bskrun te rgyas 'grel stong phrag bcu gnyis pa mdzad par bskul ba
dang/ da dung ma 'ongs pa na rigs ldan drag por 'khrungs te kla klo'i chos bcom nas bstan pa rdzogs ldan du mdzad pa la sogs pa mdo sde dang rgyud sde dang bstan bcos las
'byung ba'i

rnam par thar pa rgya mtsho'i mtha' rgyal sras dbang thob pa rnams kyis kyang dpag par mi nus na gzhan gyis lta ci smos/ de bzhin gshegs pa thams cad kyi ye shes kyi sku nyid
yin pas so/ 'phags pa sha ri'i bu ni/ bram ze skar rgyal dang/ yum shA ri ka'i sras su gyur te/ lhums su zhugs pa na de'i mthus ma spobs pa dang ldan par gyur te phyir
rgol 'pham par byas pa dang/ bltam bltams nas rang gi gzhung lugs la mkhas par gyur te/ kun tu rgyu nye rgyal zhes bya ba rgol ba'i khyu mchog tu gyur pa/ rims kyis rang
gi grogs me'u 'gal gyi bu pang nas skyes dang 'grogs te/ 'phags pa rta thul gyi gdam gdams ngag gis thog mar rang nyid dgra bcom par gyur/ de'i gdam gdams ngag bzlas pas
me'u 'gal gyi bu yang dgra bcom par gyur te/ rgyal ba'i 'khor gyi thog mar shes rab can gyi mchog dang/ rdzu 'phrul can gyi mchog tu gyur to// mchog zung 'di dag gis rgyal
ba'i phrin las sgrub pa'i rnam par thar pa rgya mtsho ni lung las gsal te 'dir ma spros so// 'di yang 'phags pa 'jam dpal nyid nyan thos kyi rnam par bstan pa ste sprul
pa'i nyan thos so// langgar gshegs pa'i mdo las/ nga yi nyan thos rnams gnyis te// sprul dang smon lam las skyes pa// 'dod chags zhe sdang spangs pa yis// chos las 'byung
ba'i nyan thos so// zhes so// rje

/ /btsun 'jam pa'i dbyangs nyid kyis kha ba can gyi rgyal khams 'dul bar dgongs nas/ srong btsan sgam po nas bgrangs pa'i rgyal rabs lnga pa rgyal po khri srong lde gtsug brtan
dang/ yum rgya mo gyim shang ong lcam gnyis pho brang brag dmur na bzhugs pa la thugs ka nas 'od zer rnam pa lnga'i rtse la gser gyi khye'u mtshon gang pa zhig gyim
shang ong cu'i mngal du spro ba'i sprul pa bkye bas yum gyi rmi lam na 'od nyi ma shar ba lta bu zhig byung nas 'od kyi khye'u chung zhig mngal du zhugs pa rmis nas rgyal
po la bzlas pas/ bar snang gi lha phran zhig rang re'i bur 'ong pa yin/ rmi lam bzang gsungs te/ rgyal po dgyes so// yum lus yang ba shes pa gsal ba la sogs pa'i yon tan
dang ldan bzhin pa las bsnyun med pa sa pho rta'i lo dpyid zla ra ba'i skar ma rgyal la babs pa'i nyi ma shar dus mtshan dang ldan pa btsas te mtshan khri srong lde btsan
du btags so// 'di sku gzhon nu'i dus su rgya'i yul du sang shi la sogs pa bzhi chos 'tshol du btang ngo// de'i dus su ha shang mngon shes can gyis bod kyi pho nya ba 'phags
pa byang sems kyi sprul pa zhig 'ong te 'di 'dra ba zhes 'bag byas so// sleb bslebs pa dang rgyal pos gnyen bskur bsnyen bkur byas/ chos mang po bskur/ ha shang zhig

dang bcas pa rdzangs brdzangs/ bod du sleb bslebs te chos brag la sbas so// de nas khri srong lde btsan dgung lo bcu gsum lon pa rgyal sar bskos te yab mes kyi le'u tshe gtam
mdzad pa na chos kyi gtam byas te/ chos sbas pa blangs te snyan du gsol bas dad par gyur/ rgya me mgo dang/ paNDi ta A nanda gsum la bsgyur cig gsungs te/ bsgyur bar rtsams
pas blon ma zhang grom pa skyes la sogs pas bkag go// der blon po chos la dga' ba rnams kyis sang shi mang yul du rdzangs brdzangs so// gsal snang gis mang yul du ma
bsdad par rgya gar du phyin nas ma hA bo dhi dang shri nA lentra la sogs pa la mchod pa byas/ bal yul du mkhan po bo dhi sa twa la mjal te mang yul du spyan drangs nas
gtsug lag khang bzhengs/ sems skyed de ye shes dbang po zhes ming btags so// slob dpon bod du 'byon par zhus pas lung bstan cing zhal gyis bzhes te bal por gshegs so// sbas
chos bslab te pho brang rlung tshugs su rgyal po dang mjal te chos kyi bka' mchid byas/ de nas rgyal pos ye shes dbang po slob dpon bo dhi satwa spyan 'dren du btang/
lang gro sna ra la sogs bsu ru btang/ mang yul du phebs pa dang/ rgyal po'i snyan du zhus pas/ zhang blon rnams kyis bzang ngan brtag dgos zer te kha che a nantas lo tsa
tsA byas te/ rgyal pos dris pas slob dpon bzang po zhig

/ /ste thugs 'phrig mi 'tshal zer nas pho brang du spyan drangs/ pho brang rlung tshugs su zla ba bzhir kha che a nantas lo tsa tsA byas te/ rgyal po la dge ba bcu/ khams bco
brgyad/ rten 'brel bcu gnyis kyi chos bshad mdzad pa la/ bod kyi lha srin khros pa'i 'tshub kyi rnam pa byung bas/ slob dpon re shig zhig bal por thegs/ slar yang sang
shi sogs bcus bal por phyin/ slob dpon spyan drangs te brag dmar mgrin bzangs su phebs/ rgyal po la bod kyi lha srin ma thul bas chos byed du mi ster zhing yab sku tshe
thung ba yang des lan pas/ 'dul ba la slob dpon padma 'byung gnas zhes bya ba mthu rtsal dang ldan pa zhig yod pa de spyan drongs shig gsungs pa dang/ btsan pos rmi lam du
byung ba skad bgyis te/ rba mang rje gsal sna dang se gong lha lung gnyis la g.yog sna nam rdo rje bdud 'joms dang/ lce dznyA na si ddhi/ mchims shAkya pra bha/ brang ti
dza ya rakShi ta/ shud pu dpal gyi seng ge dang la btang pas slob dpon gyis mkhyen te/ mang yul gung thang du byon pa dang mjal te/ rims kyis lha srin gdug pa can thams
cad dam la 'dogs shing byon te/ has po ri la phyag phebs btsan po dang mjal te mal dro'i phur byon nas bod kyi lha srin thams cad dam la btags/ de nas slob dpoon bsam yas
su spyan drangs

te sa chog mdzad/ slob dpon bo dhi satwas sa dpyad mdzad/ o tanta pu ra'i gtsug lag khang la dpe byas te ri rab gling bcu gnyis/ nyi zla zung cig mtha' lcags ris bskor ba'i
bkod pa mdzad de me mo yos nub lo la rmangs rmang btings so// sngon lo arya pa lo'i gling bzhengs/ lha rnams bod kyi mi la dpe byas te bzhengs/ btsun mo che ba tshe spongs
bza' dmar rgyal me tog sgron mas khams gsum zangs khar gling bzhengs/ pho yongs bza' rgyal mo btsun gyis dbu tshal gser khang gling bzhengs/ 'bro bza' byang chub sman
gyis dge rgyas phye ma gling bzhengs so// sa mo yos la tshar nas slob dpon bo dhi satwa dang/ slob dpon padma 'byung gnas kyis rab gnas mdzad/ lo bcu gsum du dga' ston byas
te/ lug gi lo la thams cad yod par smra ba'i dge slong bcu gnyis spyan drangs/ bod la btsun pa btub mi btub sad pa'i phyir sad mi mi bdun rab tu byung/ mkhan po bo dhi
satwas mdzad de/ thog mar bya khri gzigs rab tu byung pas mngon shes lnga dang ldan par gyur/ de nas slon dpon padmas ngam shod kyi bye ma ne'u si du bsgyur ba dang/ gtsang
po sbubs su 'dzud pa la sogs pa mdzad par byas te btsan pos khrus bsil pa'i chu nam mkha' la dngul gyi bum pa bskyur bas lha'i chu 'o ma'i mdog 'dra bas gang byung bas
dbu skra bsil

/ /bar gsol bas/ blon pos skyo ma byas te slar brdzangs so// zhes grags kyang/ slob dpon nyid kyis bod kyi sa byin gyis brlabs pa'i phyir za phu lung dung tsa ri sogs su bsgrub
pa mdzad pa dang/ gter mang po sbed pa sogs mdzad/ lo brgya dang bcu gsum bzhugs te mnga' bdag mu ne btsan po'i dus sna nam rdo rje bdud 'joms la sogs pas khra bo la'i
bar skyel ma mdzad pa kun gyi 'thun mthun snang du grub po gsungs/ gzhan yang rgyal po 'dis rgya gar gyi slob dpon bi ma la mi tra dang/ sangs rgyas gsang ba dang/ shAnti
garbha/ bi shuddha sing ha la sogs pa spyan drangs te/ bod kyi sad mi mi bdun dang/ chos kyi snang ba dang/ bandhe nam mkha' dang/ sgro rin chen sde dang/ rnam par mi
rtog pa dang/ shAkya 'od la sogs pas lo tsa tsA byas te chos mang po bsgyur/ sngags 'chang dharma kIrti zhes bya ba spyan drangs nas yo ga rdor dbyings kyi dal du bdud 'dul
sngags pa gling du dbang bskur/ kha che'i paNDi ta dzi na mi tra dang/ dA nA shI la sogs pas rnam dag khrims khang gling du khrims 'bogs/ rgya'i ha shang sogs pa mi g.yo
bsam gtan gling du sgom byed/ gzhan yang brda' sbyor tshangs pa'i gling du brda' sbyor/ dkor mdzod dpe har gling du nor 'jog/ bai ro tsa na'i gling du

chos bshad pa la sogs pas bstan pa yongs rdzogs dar ba mdzad de/ rgyal po nyid kyi ring la khams yan chad du chos grwa chen po bcu gnyis btsugs/ yer pa dang mchims bur sgom
grwa btsugs/ yer pa nas nam mkha' la 'phur ba mang po byung zhes grags/ rab tu byung pa thams cad kyi tsho ba bla nas sbyor/ 'brug lo la pho brang lhan ldan mkhar na bzhugs
pa'i ston lo tsa tsA ba chenan po dpal brtsegs dang klu'i rgyal mtshan la sogs pas bod khams su dam pa'i chos bsgyur ro// mtshal gyi mtshan byang bam po dang sho lo ka'i
grangs gtan la phab nas dkar chag tu bris/ sngags mtshan nyid kyi chos phal mo che bsgyur zhing bshad nyan gyis gtan la phab/ dus phyis jo bo rje'i zhal nas/ de dus kyi
bod kyi bstan pa 'dra ba rgya gar du'ang ma byung 'dug gsungs zhes grags/ de'i tshe mkhan po bo dhi satwa'i zhal nas/ bod du mu stegs ni mi 'byung gi sangs rgyas kyi bstan
pa nyid la gnyis su gyes te rtsod par 'gyur bas de'i tshe nga'i slob ma ka ma la shri la spyan drongs la rtsod pa byed du chug shig/ rtsod pa chos phyogs su zhi bar
'gyur ro/ zhes lung bstan te rtas phra rgyab te gshegs so// de nas ha shang ma hA ya na'i slob ma te/ lus ngag gi chos spyod dge ba byas pas sangs mi rgya/ ci yang yid la
mi sems pa'i byar med la gnas na/ sangs rgyas

/ /rgya zer nas dge sbyor mi byed/ bod phal cher pa de la dga' ste de'i lugs slob dpal dbyangs dang dpa' rarna la sogs pa nyung shas cig bo dhi satwa'i lugs byed pas lta spyod
ma 'thun mthun pa na rgyal pos slob dpon ka ma la shI la spyan 'dren pa'i pho nya btang/ de ha shang gis tshor nas/ yum rgyas pa sogs/ mdo sde mang po blangs bshags bslabs/
rang gi grub mtha'i rgyab chos mang po brtsams/ de nas slob dpon ka ma la shI la phebs pa dang/ btsan po gung la bzhugs/ ha shang g.yas bral du byas nas/ kA ma la
shI la g.yon du byas de la/ dpal dbyangs la sogs pa 'thud de/ btsan pos gnyis ka'i lag tu me tog gi phreng ba gtad de/ khyed gnyis shags gyis la gang rgyal ba la pham pas
me tog phreng pa phul cig/ pham pa de 'dir ma sdod cig/ ces gsungs pas/ ha shang na re/ dge mi dge spyad na mtho rig dang ngan song du 'gro bas 'khor ba las mi thar/ sangs
rgya ba la sgrib sprin dkar nag gang gis kyang nam mkha' sgrib pa dang 'dra/ ci la yang mi sems pas 'khor ba las thar/ de mi dmigs pas sa bcu pa dang 'dra'o/ zhes zer/
kA ma la shI la'i zhal nas/ ci la yang mi sems zer ba de so sor rtog pa'i shes rab spangs pa yin/ de spangs pas 'jig rten

las 'das pa'i shes rab kyang spangs par 'gyur ro// so sor rtog pa'i shes rab med na/ rnal 'byor pa rnam par mi rtog pa la'ang gang gis gnas/ dran pa med na yid la mi bya bar
yang mi nus te/ dran par mi bya'o snyam na de nyid dran pa dang yid la byas pa yin pa'i phyir ro// dran med tsam po la byed na brgyal ba'am bog pa'ang rnal par mi rtog
par 'gyur ro// gzhan yang dran pa dang yid la bya ba med na sngon gyi gnas rjes su dran pa dang/ thams cad mkhyen par yang ji ltar 'gyur/ nyon mongs pa yang ji ltar spongs/
zhes bya ba la sogs pa gsungs pa dang/ btsan pos 'khor kun gyis kyang mchid bshags thob cig gsungs pa dang/ ye shes dbang po na re/ gcig char 'jug bya ba dang/ rims kyis
'jug bya ba gnyis dpyad dgos te/ rims kyis 'jug na rgyu ma mchis pas de dang mi 'dra/ gcig char 'jug na khyed da rung ci byed dang po nas sangs rgyas na ci nyes ci yang
ma byas par nyal bas zan yang mi myong ste ltogs nas 'chi na sangs rgyas ga la 'grub/ zhes bya ba la sogs pa smras pas lan smra ma nus par me tog phreng ba slob dpon la
phul lo// de nas btsan pos da phyin chad lta ba klu sgrub lugs zungs/ spyod pa chos spyod bcu dang pha rol phyin pa slobs/

/ /gcig chaRa ba'i lugs byed du mi snang ngo// zhes bka' stsal bstsal te/ ha shang rgya yul la brdzangs/ dpe rnams gter du sbas so// de ltar btsan po khri srong lde btsan gyis
gangs can du sangs rgyas kyi bstan pa gsar du btsugs/ mkhas grub mang po spyan drangs/ lam log par spyod pa dag bcad/ rten gsum mang du bzhengs te dgung lo drug cu rtsa
dgu la gshegs te 'di 'jam dpal gyi sprul par grags so// 'brol ston pa rgyal ba'i 'byung gnas ni/ gdung rus yang bzher yab rta gsum shu bzher/ yum khu lto bza' lan cig
ma gnyis kyi sras su shing mo sbrul gyi lo la stod lung phur skyi bye ma mugs yin/ rtsa skyi mon 'brun yang zer 'khrungs/ yum snga mo nas gshegs/ byis pa'i dus nas thugs
stobs che bas gzhu ru byon nas yig ge klog pa la sogs pa slob cing bzhugs pa'i tshe jo bo se btsun khams nas lho bal du byon pa dang mjal bas dad pa skyes/ yang se btsun
rgya gar du byon rtsis mdzad bal yul thug byon nas phyir log pa dang yang mjal nas phyags phyir 'khrid par zhus te/ nang gi zhabs tog phye 'thag pa yan chod dang/ phyi rol
du rta phyugs mang po yod pa la skyong zhing 'khor gsum btags/ rta bzangs zhon nas rkun zon legs po mdzad/

phye 'thag pa'i 'gram du dpe cha bzhag ste gzigs pa la sogs pa'i slob gnyer la na pa chen po yang mdzad/ nye logs na paNDi ta sgra'i tsher ma zhes bya ba zhig yod pa la bir
wa ta mang po bslabs/ da lta rgya gar na su che dris pas/ nged rgya gar na yod dus na ro pa che ba yin/ rgyal rigs las rab tu byung ba'i dge slong di paM ka ra shri dznyA
na bya ba yod pas de da lta bzhugs na khong che bar 'ong gsungs pas mtshan thos pa tsam gyis mos pa chen po skyes/ tshe 'di la de dang mjal srid dam bsam pa'i 'dod pa chen
po yang 'byung byung // jo bo mnga' ris su phebs pa 'grul pa la las thos pas/ se btsun la mnga' ris su 'gro bar zhus pas khong gis kyang mi dges pa med par bong khal
gcig dpe cha dang bcas pa gnang nas byon no// rdog chu khar phebs pa dang/ 'phrang kha ber chung dang mjal khong na re/ khams na dge bsnyen chos mkhan gcig yod zer ba thos/
khyod de min nam zer ba la/ de yin srid gsung bas/ kho ha las te kho rang gi stan phyung nas de la bzhugs su gsol/ rta bzang po gcig gi mthur dar yug byas nas da ci nas
phyag blangs pa la bzod gsol byas/ ngas yon bdag byed ra sgreng gi sa 'dir dgon pa mdzad nas mchod gnas mdzad par zhu zer ba la/ da lta khong med/ nga mnga' ris su paNDi
ta

/ / cig la mjal du 'gro ba yin/ phyis rten 'brel 'grig na mchod gnas bya zhing/ ra sgreng du dgon pa mdzad par yang zhal gyis bzhes/ de nas 'phan yul du byon/ rgyal gyi zhang
chen po dge bsnyen gyi bslab pa 'bogs pa'i mkhan po yin pas phyag skyel du byon/ ka ba shAkya dbang phyug dang mjal nas/ kho bo da lan paNDi ta mjal du 'gro/ de dbus su
spyan 'drongs pa srid na de'i dus su yi ge gtong bas khyed kyis mi chen rnams kyi mdun ma mdzad de bsu ba la 'ongs dgos zhus pas khong gis kyang khas blangs/ de nas me
grong ma brgyud par byang lam la thegs pas dang po mi ngo mi shes pa cig gis lam sna byas/ lam kha cig tu kho na re/ da sna shud kyi 'khrug pa langs pas 'gro zer nas tshub
mar rings kyis song/ de dpe kar du 'dug/ chos bsha' ma byed na kho yang chos skyong bzang por 'dug gsungs/ yang lam ma rnyed pa la sha ba cig phyin pa'i rjes la byon pas
lam tig gis byung/ mnga' ris su phebs kar jo bo la rje btsun mas khyod kyi u pa si ka de/ zhag gsum dro dang bzhi nas 'ong pas de'i grabs gyis gsungs pas/ jo bos dbang
bskur ba'i bum pa cig kyang dbu sngas su bsgrubs/ zhag gsum dro dang bzhi na jo bo

dpon g.yog sbyin bdag cig gis gdan drangs pa na/ lam la spyan gzigs te/ jo mos bslu ba srid dam gsung ba na/ lam srang gcig tu 'brom dang btug gis mjal/ der sngar 'dris kyi
mi dang 'phrad pa bzhin 'khor rnams la zhal lta yang ma mdzad par jo bo'i phyag phyi kho nar byon/ de nyin gyi ston skal gyi mar bzhu nas/ srod la mar me phul/ jo bos dbang
bskur yang legs par gnang/ dbus sngas sbrel te gleng mo yang zhus chog pa byung/ 'brom gyi dbus kyi phyogs na lha sa dang bsam yas la sogs pa'i gtsug lag khang dang dge
'dun stong phrag mang po bzhugs pa'i bsngags pa brjod pas tshangs par spyod pa grangs mang po de tsam rgya gar na yang med/ dgra bcom pa yang mang po yod mchis gsungs
nas dbus phyogs su phyag mang po mdzad/ der spobs pa skyes 'byon par zhus pas/ kho bo dge 'dun gyis bka' mi cog pas dge 'dun gyi bka' byung na 'gro gsung/ de nas 'brom gyis
zhang dbang phyug mgon bya ba la/ shing rta'i dbyibs 'dra 'dzam gling gis// zhes bya ba la sogs pa dang ston dus tshun chod 'dir 'byon zhu/ zhes bya ba la sogs pa'i shog
phrin brdzangs/ 'brom gyi 'phrin shog de zhang dbang phyug mgon gyis ka ba la sprad/ ka bas kyang do dam

/ / che bar bgyis te rgyal gyi zhang chen po la sogs pa rnams la gros zhus nas gdan 'dren du 'byon par chas pa'i tshe/ khu ston kho rang gi ming yi ge na mi 'dug pas ma dgyes
nas sngon la ngas mjal ba cig bya snyam nas byon pas/ gzhan rnams la yang lcag brdab pa bzhin song/ der dbus kyi mi chen rnams dpal thang la phebs pa'i tshe skyi rong
du sngar zhu ba thengs pas/ jo bo dpon slob rnams dpal thang stod du phebs/ der bod ston snams rnams dbu zhwa sna ring dang/ nam za ber dang bcas pa'i rta pa mang po rgyang
ma nas gzigs te/ jo bo'i zhal nas dbu pa si ka mi ma yin mang po byung gsung nas dbu gtum/ de nas bod ston rnams kyis zhabs drung nye ba na chibs pa babs ber dang dbu
zhwa bzhag/ snam sbyar gyon pa sha stag tu byas byung ba la jo bo dgyes nas dge 'dun la spyi phyag mdzad/ de nas 'brom dang bod ston rnams kyis zhus pa la brten nas rims
kyis gtsang dbus kyi phyogs su phebs te bsam yas su bzhugs pa na khu ston gyis yul bzang ba sogs kyi rgyu mtshan bsnyad pas khong can 'byon pa zhal gyis bzhes nas thang po
cher phebs te der 'brom gyis kyang phebs/ de nas bsam yas su phebs nas gzhan du 'byon par bzhed pa na 'brom gyis bang ston

la yi ge btang bas bang ston gyi rta pa nyis brgya tsam gyi bsu bas bsam yas su sleb slebs// dpon slob rnams rgod dkar la la thegs/ rim gyis snye thang du phebs/ 'brom la skyes
bu gsum gyi khrid kyi gdams pa rnams kyang snye thang nyid du gnang/ sku'i spyod pa la ma dad pa ma skyes pas bya rgod gyi nyin lam bco brgyad kyi gzhan gyi sems shes
pa'i mngon shes skyes/ de nas jo bo dpon slob yer par rdog byang chub 'byung gnas kyis zhabs rtog tog mdzad/ rgyud bla'i thog mar 'grel chen nag tsho dang gnyis kyis 'gyur
mdzad pa'i bar la/ 'brom gyis pha tshan rnams la gser slong du byon pas yo byad mang du snyed rnyed de phyir byon nas yer par 'brom gyis 'bul mo cher grags pa de yang
mdzad/ de la spyir jo bo bod du phebs nas bdag gnyer 'brom ston pas mdzad/ thugs kyang de kho na la gtad/ jo bos 'brom la khyod kyis gnas gzhi chung ngu zhig brtsigs la
nga'i bstan pa rnams khyod la gtod pas zungs gsung ba la/ spyir bdag 'khos chung/ bye brag tu rten dge bsnyen du song bas bya ba chen po bsgrub mi nus zhus pas/ jo bo'i zhal
nas bslabs pa bzhin gyi bya ba rnams ji lta ba bzhin du gyis/ nga rang gis byin gyis rlobs pas sems khral mi dgos zhes gsungs te/ jo bo nyid shing pho rta'i lo ston zla
'bring

/ /pa'i tshes nyi shu la dga' ldan du gshegs so// sku gdung bzhu ba'i dus der snye thang du gser gyi char pa babs/ de nas 'brom gyis jo bo'i gshegs rjes kyi dgongs rdzogs kyi
bya ba rnams legs par mdzad do// jo bos skyong ba'i tshogs pa rnams phyag phyir khrid de stod lung la byon nas gnam gyi bye ma lung du thogs shig bzhugs/ de'i tshe 'dam
pa'i gtso bo rnams kyis gros byas te 'brom ra sgreng du spyan 'dren par thag bcad/ 'phrang kha ber chung gi yang zhu bas sleb nas me pho spre'u'i lo gsar pa la ras ra sgreng
du phebs/ dbu rtse ka gnyis ma dang khyams kyi stod rnams grub/ de rting nga 'jig rten blos gtong gsungs nas chos gsung ba ma gtogs 'jig rten pa'i mngan ma mi mdzad/
phu chung ba jo bo'i yang slob ma yin pas 'brom gyi phyag phyi mdzad/ 'di la 'phags pa'i bden pa bzhi las brtsams pa'i chos mang du gsungs/ po to ba la gdams pa bstan pa
gyis thugs la ji ltar ba bzhin du 'khrungs/ spyan snga ba la chos kyi phung po stong phrag brgyad cu rtsa bzhi spo ma btub pa kun gyi skad yin/ khyod rang stong pa nyid
kho na legs par sgom gsungs nga'i dro'i du ba re byung ba'i dus su gcig pur shog gsung nas jo

bo'i sngags kyi gdams pa mang po yang khong la gnang bas spyan snga bar mtshan thogs/ de lta bu'i skye mched gsum la sogs pa mang po yongs su smin par mdzad nas rwa sgreng
du lo dgu bzhugs/ mya ngan 'da' khar po to ba la ngas khyed rnams kyi rten sa gzhan ma mthong bas/ slob dpon mdo sde pa 'tshol/ khar yar dpung gdang/ chos la 'dug cig gsungs/
nyid kya rang lo drug cu pa shing pho 'brug la mya ngan las 'das/ de ltar 'brom ston pas bka' gdams kyi bstan pa'i phyi mo mdzad de bstan pa la bya ba chen po mdzad
tshul mdo tsam sngon gyi yi ge las btus pa'o// de nas re shig na slob dpon padmas lung bstan pa bzhin du lho brag rta shul du mnga' bdag nyang ral du grags par sku skye ba
bzhes te/ brag srin mo sbar rjes nas/ sgrub pa bka' brgyad kyi skor dang/ gu ru zhi drag gi skor sogs gter kha mang du phye/ gsang sngags snying rnying ma'i bstan pa dar
zhing rgyas par mdzad do/ bka' brgyad dbang mo che'i chos skor la sogs pa ding deng sang gi bar du gter kha gong mar grags pa rnams yin no gsung ngo// //yang de'i tshe
shes rab snying rje can dang 'phrad par shog ces lung bstan pa'i gu ru chos dbang du sprul te/ de yang yab spang ston nyi ma rgyal mtshan dang/ yum sras mo ba'i

/ /lhums su zhugs te sa pho spra'u'i lo la sku 'khrungs par bstan/ yab kyi drung du yab mes kyi snying rnying ma'i chos skor dang/ rtsis dkar nag/ gso spyad la sogs pa mang
du sbyangs pa mdzad/ chos rje bar thang pa sku mched gsum dang grwa pa mngon shes can rnams kyi drung du phar tshad bsdus gsumam sogs mdo phyogs dang/ gsang sngags gsar
ma'i skor mang du gsan te/ de nas sbrul lo la brag gnam skas can la sbas pa'i bod spyi la dgongs pa'i gter gcig ma zhes grags pa'i thugs rje chen po 'khor ba dong phyugs
kyi skor la sogs pa gter kha chen po bco brgyad spyan drangs/ bsam grub bde chen gyi gtsug lag khang gu ru lha khang du grags pa bzhengs su gsol/ ma 'ongs pa'i skye dgu mang
po'i dad pa skye ba'i phyir rdo'i ngos la phyag g.yas pa'i phyag rjes brgya rtsa brgyad/ zhabs g.yas pa'i zhabs rjes brgya rtsa brgyad gnas so sor byin rlabs kyi rten
gyis drung du btsugs so// gzhan 'phrin las la brten nas la stod shel dkar nas kong po rgya ma yan dbus gtsang / ma Ni'i thun kha mang ba la skya ser stong tsam/ nyung ba
la bcu tsam yod pa'i khri tsho gcig btsugs/ skyes bu dam pa de'i sku gdung phyis gter kha nas

spyan drangs/ 'gro ba'i mgon po 'phags pa rin po che dang/ karma pag shi'i phyag tu btang ste dri bzang po'i lde gu dang sbyar ba'i ril bu byas/ skar ring mi gcig pa bcu bzhi'i
bar gyi sems can gang gi sar song ba thams cad ngan song las thar ba dang/ rtogs ldan chos nyid rang grol gyis za phu lung gi gnas sgo phye ste/ zhal sgo dang phyag
g.yas pa der bzhag gang gis reg pa'i sems can 'khor ba la las thar pa'i rten 'brel sgrigs bsgrigs pa sogs sems can gyi don rgya che la rgyun ring ba ding deng sang gi bar
du kun gyis mthun snang du grub pa yin no/ de nas ri rab kyi byang phyogs kyi lcang lo can gyi pho brang du dpal gsang ba pa'i bdag po'i sras kyi thu bo lha'i bu bzang po
zhes bya bar gyur nas dga' ldan du rgyal ba byams pa mgon po dang/ rgyal ba rab gsal la sogs pa la chos gsan pa na 'dzam bu'i gling du yul byang phyogs kha ba can gyi ljongs
su sems can gyi don la bsam bzhin du srid pa zungs shig/ ces lung bstan te gnang ba stsal ba rje'i zhal snga nas nyid sku gzhon nu'i dus kyang gsal bar dgongs pa dang/
deng sang kyang yang gsangs bar dgongs par snang ste/ de dag ni sku skye ba snga ma rnams kyi rtogs brjod zur tsam bla ma dam pa rnams dang skyes bu dam pa rnams kyis
lung bstan phul ba dang/ nyid kyi rjes

/ /su dgongs pa la brten nas phyogs tsam bkod pa'o// //gnyis pa sku tshe 'di'i rnam par thar pa la/ rigs dang 'brel ba'i skyes bu dam pa rnams kyis lo rgyus che ba phyogs tsam
brjod pa dang/ nyid kyis mdzad pa'i rnam par thar pa rgya cher brjod pa gnyis las/ dang po ni bdag nyid chen po 'di'i gdung rus ni/ lce zhes grags pa'i rus chen te/ de
yang lce'i gdung rabs yab sras rkyang brgyud la/ dang po lha gen rtse rgyal po de la lce'i rus kyi ming thob/ de'i sras gdung rabs gnyis pa lce nyi zer 'phrul gyi rgyal
po/ de bzhin du gsum pa stag gzig gi rgyal po che ba'i 'phrang/ bzhi pa lce dar rgan/ lnga pa lo tstsha tsA ba dznyA na si ddhi/ drug pa lce bzang / bdun pa blon khri bzang
lhas sbyin/ brgyad pa 'phang to re khri snang/ dgu pa lce gtsug pa dpal/ bcu pa lce btsan khri bzang/ bcu gcig pa lce stag bzher brtan khri/ bcu gnyis pa khrom bzher
ldongs khri/ bcu gsum pa stag gi rgyal mtshan/ bcu bzhi pa g.yu thog dgra gser bzang/ bco lnga pa lce 'bum pa/ bcu drug pa lce 'bum me/ bcu bdun pa lce 'bum dar/ bco brgyad
pa lce 'bum brtan/ bcu dgu pa a mes chen po jo bo sangs rgyas ye shes/ nyi shu pa sku zhang mgon po dpal/ nyer gcig

pa sku zhang rdo rje dbang phyug/ nyer gnyis pa sku zhang slob dpon rin chen nam mkha' mchog grub dpal bzang po/ nyer gsum pa sku zhang slob dpon phyogs las rnam rgyal ba/
nyer bzhi pa sku zhang dpal 'byor bzang po pa/ lha gen rtse rgyal po nas bgrangs pa'i gdung rabs nyer lnga pa ni bdag nyid chen po 'di nyid do/ de la 'di skad ces brjod par
byas te/ 'od gsal lha rigs las 'khrungs lha de yis// klu yul nas byung klu bza' khab tu bsten// de las nyi ma las ni nyi zer bzhin// 'phrul ldan 'phrul gyi rgyal po byung
zhes grags// de yis yid srubs longs spyod bsten pa las// sras bdun byung pa'i thu bos shes skas las// babs te stag gzig yul bzung stag gzig gi// rgyal po che ba'i 'phrang
zhes grags pa byung// de sras dang por bar yo zhes bya bas// hor yul gshegs te hor gyi rgyal sar bskul// gnyis pa nan los rgya yi rgyal srid bskyangs// gsum pa dar rgan
zhang zhung rgyal por gyur// de yis zhang zhung yul nas yar lung byon// chos rgyal srong btsan sgam po'i nang blon mdzad// de sras gnyis pa smon to re nu 'da'// phyi
nas lo tstsha tsA dznyA na sid dhir grags// 'di yis slob dpon padma gdan drangs te// bod kyi lha srin gdugs pa can rnams btul// de nas rim gyis yon mchod mjal gyur nas//
bsam yas bzhengs pa'i sa chog la sogs

/ /sogs mdzad// de tshe slob dpon padma spyan drongs pas// lha sras khri srong lde btsan thugs dgyes te// nang blon du skos bskos gser gyi yi ge thob// dam chos bsgyur ba'i
lo tsa tsA ba yang mdzad// de yi mched zla tha chung lo tsa tsA ba// khyi 'brug gis kyang khri srong lde btsan dang// rgyal po sad na legs kyi nang blon mdzad// shir sher
phyin la sogs bsgyur ba'i lo tstsha tsA dang// sgra yi gnas brgyad la sogs bstan bcos mdzad// smon to re nu lad yi sras dang po// tag ra stag nu bya ba'i dpa' bo byung//
gnyis pa bzang to re nu zhes bya ste// gnyis kas sad na legs kyi nang blon mdzad// dang pos rgya yul dmag drangs 'og tu bcug// rgyal pos rtsigs dang bya dga' rgya cher
gnang// gnyis pa lho phyogs kha bzhi'i kha blon mdzad// de sras khri bzang lhas sbyin zhes bya ba// rgyal po khri ral can gyi nang blon 'gyur// de la rgyal po kha'u gangs
bzangs nas// cug pa yu ba gdong gi sa tshigs yan// nyang ro chu sbubs lung pa rkyen ris gnang// rgyal po'i lung gis lha khang brgya rtsa bzhengs// rka chen bzhi sogs che
ba'i las ka brtsams// nyang stod gser gyi phyogs su sku mkhar brtsigs// de yi rigs kyi chu gter las// mi sbyin las ni nyi ma bzhin// zhang ston chen po 'phang to re// khri
snang dang ni rgyal khri

bzung// mang mtshan stobs bzangs khri skyes dang// mang po rje khri la sogs byung// de dag gis kyang che thabs kyi// las ka rgyal po'i dmag dpon dang// gtsug lag khang chen
bzhengs pa dang// zhang zhung kha blon smad khams kyi// mdo blon la sogs bzung bar 'gyur// zhang blon chen po'i sras ni lce// gtsug pa dpal lo de yi sras// lce btsan khri
bzangs zhes bya'o// de rigs stag bzher brtan khri dang// de las khrom bzher ldong khri byung// de las stag gi rgyal mtshan dang// skye tshul 'chong khri zhes gnyis byung//
dang po las ni g.yu thog dgra// gser khang la sogs rnams pa bzhi// gnyis par g.yu 'bum la sogs gsum// g.yu 'bum zhes pa 'di yi sras// lce btsun shes rab 'byung gnas te//
skyes mchog 'di yi lo ston rdo rje dbang phyug gi// nye gnas mdzad de rgyan gong gtsug lag khang chen po// bzhengs pa'i mthil len mdzad de legs par grub par 'gyur// de
tshe lo ston gyis ni gtsug lag khang chen po// bzhengs zhes kun la grags pas da ni rang nyid kyis// bzhengs zhes grags pa'i zur pa cig kyang bzhed gyur pas// lo ston drung
du mda' yis snyogs sar gtsug lag khang// bzhengs pa'i gnang ba zhus te chos grwa zha lu btab// gtsug lag khang dang rin chen sna tshogs las

/ /grub pa'i// 'phags mchog thugs rje'i gter gyi sku bzhengs gsol btab pas// rgya gar rdo rje gdan nas khar sa pa Ni'i sku khyad par 'phags pa zhig kyang 'byon par lung bstan
byung/ lung bstan de bzhin 'phags pa'i rten mchog spyan 'dren dang// gnyis pa bod kyi sdom pa dag par bsgrub slad du// zha lu'i chos sde 'go ba ye shes g.yu drung la//
gtad de lce btsun rgya gar yul du phyogs par gyur//bar chad med par son te rdo rje gdan pa las// sdom pa blangs shing chos kyang du ma gsan mdzad de// 'phags pas lung bstan
'phags pa'i sku yang spyan drangs pas// gangga'i 'gram nas bsrung srung ma'i mthu yis spyan ma 'drongs// de tshe zhag gsum gsol ba btab tshe mi yi gzugs// nyis 'gyur
ldan pa'i mi bo che de bla ster na// gang 'dod gnas su bskyal zhes khas blangs nas// zha lu'i gtsang khang bar du bde blag nyid du son// mi de'ang de tshe rang bzhin med
par yal zhes grags// de rjes 'phags pa'i yul na dpal ldan mar me mdzad// gangs can bstan pa'i sgron me'i ched du byon gyur pa// lce btsun nyid kyis zho ba la la spyan drangs
te// gtsug lag khang la rab gnas zhus pas rab gnas legs// khyad par yum chen

sher phyin spyan la rab gnas chags// de tshe jo bos chu bo si ta'i byang 'gram nas// 'phags pa 'jig rten dbang phyug sku gzugs rang byon zhig// 'byung zhes lung bstan bstan
pa dar rgyas shin tu 'phel// mkhan bu rnams dang de las sde par 'phel ba'i tshul// shin tu mang zhing de dus sde pa che bzhi ldan// rus pa lce dang sdom pa rgya gar yon
bdag ni// btsad po yod dang las ka dga' bzhi byas pas che// dus der lce btsun drung nyid du// rang gi yab mched g.yu thog dgra// gser bzangs mjal du byung ba ni// rab tu
byung ste nye gnas bcol// gdan sa rang gi gcung la gtad// de yis gdan sa g.yu thog dgras// bzung tshe 'dod lha'i mdas snun pas// bslab pa'i go cha dral bral gyur te// gdan
sa khyung po grags seng la// gtad de rang gis mi dpon byas// zha lu'i gnas la lcags ri btang// khron pa 'bru dang 'phags pa'i sku// rang 'byon spyan 'dren la sogs mdzad//
de'i sras ni lce 'bum pa// tsha bo 'bam me yang tsha ni// 'bum dar zhes bya de yi tshe// zha lu'i mnga' ris khri bskor las// shin tu che ste ka ba bzhi// gdung brgyad
spyams lcam ni bdun cu zhes// 'bri 'tshams mnyam man 'o yug tshun// mnga' 'bangs su ni 'dus par gyur// 'bum dar las ni sras 'bum

/ /brtan// de sras a mes jo bo ni// sangs rgyas ye shes zhes bya byung// de tshe hor khrims byung ste dbus gtsang dang// mnga' ris khri skor bcu gsum du bcas te// se chen rgyal
pos bla ma 'phags pa'i drung// kye rdor dbang gi yon du phul zhes grags// zha lu khri skor la ni mnga' bsgyur ba// a mes de sras sku zhang rnga sgra dang// mgon po dpal
dang kun dga' 'bum dang gsum// sras mo ma gcig mkha' 'gro 'bum dang ni// jo jo stag 'bum dang ni ye shes 'bum// sras mo mkha' 'gro 'bum ni dpal sa skyar// 'gro mgon phyag
na'i btsun mor phul ba las// sras mchog dharma pha la rakShi ta// 'khrungs pa na tshod yongs su smin pa na// rgyal po'i lung gis jo jo stag 'bum ni// btsun mor phul
ces byung bzhin phul ba las// ratna pha la rakShi ta 'khrungs pa// gzhon nu nyid la gshegs pa'i gdung sbyangs pas// ring bsrel 'khrungs par gyur la ngo mtshar che// gong
ma'i lung gi dpal ldan sa skya pa'i// gdung brgyud yin pa tsam gyis bzang 'dug pas// brgyud nas brgyud par bcas pa gong ma yi// sku mched yin du 'dug ces bya ba dang// sman
rtser spyugs pa'i bdag chen bzang po dpal// dpal ldan sa skyar spyan drongs jo bo bdun// longs la gdung brgyud spel du chug//

zhes pa'i// lung yang de tshe bsgrags par gyur ces grag grags// de dang thog mnyam zha lu la lnga yang// gdung brgyud sku yi zhang po yin pa bzhin// nged kyi'ang sku yi zhang
po yin du chug// zhes dang zha lu pa la'ang gtogs pa yi/ lha sde mi sde 'khor 'bangs gang dang ci// sku zhang mgon po dpal nyid shes su chug// ces pa'i 'ja' sogs gser
yig chen mo gnang// de sras sku zhang rdo rje dbang phyug dang// sras mo ma gcig gzhon nu 'bum sogs byung// sku zhang rdo rje dbang phyug nyid la yang// gong ma'i sngar gyi
yab mes la gnang ba'i// mnga' 'bangs sde ris gang yin shes su chug// gsung pa'i 'ja' sa gser yig chen mo gnang// lcam mo gzhon nu 'bum nyid sa skya ru// bdag nyid chen
pos khab tu bzhes las sras// ta dben gu shrI kun dga' nyi ma dang// 'jam dbyangs don yod rgyal mtshan dpal bzang po// dpal ldan bla ma dam pa dang bcas pa// chos kyi mnga'
bdag chen po rnam gsum 'khrungs// de nas sku zhang rnga sgra'i sras po ni// grags pa rgyal mtshan zhes pas chab srid bskyangs// rgya yul byon nas gong ma'i lung gis ni//
mnga' ris dbus gtsang shing kun yar chad kyi// chol kha gsum gyi bod khams dbang bsgyur ba// stag mgo nor bu gnyis pa 'dzin pa yi// hu shri du rtsen sha yi las ka gnang//
gsung shog 'ja'

/ /sa lta bur 'khur pa byung// de yi zha lu'i gtsug lag khang chen mo// rgya cher skyed dang rgya phub phubs 'gel ba dang// dus gsum sangs rgyas sku gzugs gser las bzhengs//
gsung rab bka' 'gyur gser las bzhengs pa sogs// rten gsum khyad 'phags du ma bzhengs pa dang// khyad par bstan pa nyin mor mdzad pa'i dpal// thams cad mkhyen pa bu ston
rin chen grub// zha lu chos sde'i mkhan por mnga' gsol te// dge 'dun dang bcas bstan pa dar rgyas spel// thub bstan rdzogs ldan sprin bzhin rgyas par gyur// de sras hor
gyi yul du sku 'khrungs pa// sku zhang kun dga' don grub pa yis kyang// gzhal yas khang gi rgyud sde'i dkyil 'khor gyi// logs ris lha 'bum bzhin du bkod pa dang// zha lu'i
bstan 'gyur dag par bzhengs pa dang// thabs thams cad mkhyen pa bu ston zhabs la yang// bla brang bkod pas brgyan pa 'bul ba dang// dge 'dun chos sde'i zhabs tog che thang
mdzad// de dang yab gcig sku mched sku zhang ni// ye shes kun dga' la'ang gong ma yis// yab mes ji bzhin 'ja' sa gser yig dang// thong ji du dben sha yi lung dang ni//
lag rtags bzang po gnang ste lugs gnyis kyi// chab srid chos sder bcas pa legs par bskyangs// de dang yab gcig lcam sring khyad 'dren dpal//

'jam dbyangs don yod pa yis khab bzhes las// bla chen kun dga' rgyal mtshan 'khrungs par gyur// de phyir dharma pha la nas bzung nas// 'di yan gdung brgyud rnam pa drug gi
ni// sku yi zhang po nyid du gyur pa yin// zhes bya ba'o// de nas sku zhang ye shes kun dga'i sras dang po/ sku zhang kun leg legs pa don grub pas kyang sde'i dpon mdzad/
gong nas thong ji du dben sha'i las ka thus gon dang/ zha lu khri skor zhes pa'i 'ja' sa gnang chab srid legs par bskyangs// gnyis pa du dben sha rnam rgyal dpal bzang pas
pos kyang du dben sha'i las ka blangs te srid 'dzin skyong mdzad do// sku zhang legs pa don grub pa la sras snga phyi tshar gnyis kyi snga tshar che ba rtsed kyi mkhan
po dge slong pa/ bar pa sku zhang rgyal ba pa la pa/ chung ba zha lu mthong smon du bzhugs pa'i dge slong pa'o// sku zhang rgyal la bas rgyan mkhar spe gnyis su bzhugs//
sA pa sku zhang rdo rje dpal bzang po dang/ rdo rje rgyal mtshan pa gnyis/ sku mched gnyis kyi sras sku zhang dpal 'byor pa/ chos rje chos rgyal ba/ sku zhang rig pa ba
dang gsum byung ngo// sku zhang legs pa don grub pa'i sras phyi tshar snye mor thon pa'i sras mo la 'khrungs pa/ che ba sku zhang don rgyal ba/ bar pa rigs ldan gyi sprul
pa sku zhang chos rje rin chen bkra shis

/ / rgyal mtshan dpal bzang po/ chung ba ngag dbang po'o// sku zhang don rgyal ba la sras gsum gyi che ba sangs rgyas pa/ bar pa chos rje 'jam dbyangs pa/ chung ba sku zhang
rgyal chen pa'o// sangs rgyas pa'i sras sku zhang rin chen bzang po ba/ chos rje dus 'khor ba/ sangs rgyas dpal 'byor ba/ sku zhang legs pa ba/ chos rje kun dga' snying
po ba/ sku zhang lnga 'dzom 'dzoms pa rnams so// sku zhang rin chen bzang po ba'i sras sku zhang gnyer chen pa ste/ de rnams sku zhang rnga sgra las mched pa'i chen po rnams
so// sku zhang mgon po dpal gyi sras rdo rje dbang phyug gi sras sku zhang slob dpon rin chen nam mkha' mchog grub dpal bzang po ste/ 'di ni sku gzhon pa'i dus nas thugs
chos la gzhol yang/ rang gi yab mched kyi gcen sku zhang ye shes kun dga' bas nged kyi sde 'dzin rogs dgos zhes ma gnang// de'i skabs su yang chos rje bu ston thams
cad mkhyen pa'i drung du dge bsnyen gyi sdom pa zhus/ dpal dus kyi 'khor lo la sogs pa'i dbang bka' mang du gsan/ bcom ldan 'das gshed dmar dang 'jigs byed kyi zhal gzigs/
grub thob chen por gyur/ de nas dgung lo sum cu rtsa gnyis bzhes pa'i dus su/ thugs sras sems dpa' chen po lo tsA ba rin chen rnam rgyal ba la mkhan po zhus te mkhan

slob dge 'dun dang bcas pa las rab byung bsnyen rdzogs dus gcig la mdzad de btsun pa'i mchog tu gyur/ thugs sras lo tsA ba'i gdan sa bkod pa'i dus kyang/ chos rje nyid dang/
mkhan po bkra shis rin chen pa dang/ chos rje grags pa rgyal mtshan pa dang gsum 'os kyi zan ril du bzhugs pa las grags rgyal ba la babs te bzhugs/ sku zhang chos rje 'di
nyid sku nas gzhon nu'i dus nas sngon gyi sku tshe dran zhing chos kyi bag chags shin tu 'thug/kun mkhyen bu ston lo tsA ba dang dpal ldan bla ma dam pa sogs skyes bu
dam pa mang po'i zhabs la thug/ mdo sngags kyi gsung chos mang po gsan/ bsnyen bsgrub mthar phyin pas rje btsun 'jam pa'i dbyangs/ ston pa thub dbang rgyal ba 'od dpag med/
rdo rje mi 'khrugs pa la sogs sangs rgyas byang sems mang po'i zhal gzigs/ gshed dmar dang rdo rje 'jigs byed yi dam du bzung ste zhal gzigs shing byin gyis brlab pa thob/
rnam sras zhi drag/ mgon po phyag bzhi pa/ rdo rje rab brtan ma rnams la mi lab pa bzhin bka' bsgo ba dang du len/ gdon bgegs 'dul ba na sku las me 'bar ba dang/ zhal
nas sngags kyi 'od zer 'phro ba mi phal pas kyang mthong nus pa che ba'i mchog tu grags/ mdor na mkhas grub chen por bzhugs pa

/ /lags/ 'di nyid la thugs sras lo tsA ba chen pos yo ga rdo rje dbyings kyi dbang bskur mdzad pa'i chos kyi 'khor lo'i rjes gnang gi dus su/ dung dang po ti dang/ chos rje
bu ston rin po che'i dbang rdzas rigs lnga'i phyag mtshan rnams phyag tu gtad de/ mkhyen rab dbang phyug bu ston lo tstsha tsA ba'i yo ga'i bstan pa 'di khyod la gtad pa
yin no// gsungs te mnga' gsol zhing rten 'brel bsgrigs/ dbang rdzas rnams kyang gnang sbyin mdzad/ de la brten nas ding sang gi bar du spyir gsang sngags dang khyad par
yo ga'i bstan pa'i bdag po brgyud pa dang bcas pa bzhugs pa 'di yin gsungs/ rje 'di nyid rab tu ma byung gong du mtshal pa'i sras dpon mo ka ra khab tu bzhes pa la sras gnyis
dang/ sras mo gcig 'khrungs/ sras mo brag ram pa la gnang pa'i sras gnyer chen a mo gha pa'o// sras dang po slob dpon blo gsal ba ni dgung lo bdun la kun mkhyen bu'i
drung du rab tu byung/ dgung lo bco lnga'i stengs su zha lur ka bzhi'i grwa skor mdzad/ mkhas pa'i grags pa thob/ kun mkhyen bu'i gdan sa'i 'os su 'ong ba 'dug ces gleng
ba byung kyang yang dgung lo nyer gcig pa la zhi bar gshegs/ sras gnyis pa slob dpon phyogs las rnam rgyal ba ni/ gzhis gnas gsar dang/ lcags stod la sogs

pa 'dzin dgos cing shing/ gzhon nu rab tu byung du ma gnang/ dgung lo so bdun par dge bsnyen du bzhugs/ so bdun pa la mkhan po sku zhang chos rje nyid la zhus te/ mkhan slob
dge 'dun dang bcas pa bcu bdun gyi tshogs las rab tu byung zhing bsnyen par rdzogs te/ gsang sngags kyi tshul la mkhas par sbyangs/ bskyed rdzogs kyi ting nge 'dzin du
ma dang ldan/ sngags kyi sgo nas gzhan phan kyang yang rgya cher mdzad de/ dgung lo nga bdun pa la zhi bar gshegs so// 'di nyid rab tu ma byon byung gong du 'brong rtse nas
dpon mo lha lcam pa khab tu bzhes pa las/ sras sku zhang dpal 'byor bzang po ba ste/ 'di nyid kyang sku gzhon nu'i dus nas dkon mchog la gus shing ngang tshul bzang ba
zhig las/ mes po sku zhang chos rje'i drung du dgung lo bcu dgu pa'i dus su phyag rgya chen po'i khrid gsan pas sems nyid chos sku ngo 'phrod pa sogs mtshan med kyi thugs
dam bzang po dang/ khro bo'i rgyal po rta mgrin gyi nas nus pa shin tu che zhing/ rdo rje rab bstan ma la bka' bsgo thub pa sogs yod ces gsung ngo// 'di nyid kyis sa skya
pa la mgon pa'i sras mo khab tu bzhes pa las/ rje nyid dang gcung po chos rje phun tshogs pa/ nang so rgyal ba rnam sras pa/ sku zhang legs pa ba/ bkra shis pa ste sku
mched la dang/ sku mched rnams kyi sngon dang rjes su

/ /lcam re ste lcam sring bdun 'khrungs shing/ chos rje phun tshogs pa yang dgung lo bcu gnyis la rab tu byung zhing dang tshugs rdor dkar mdzad/ mdo sngags kyi sbyangs pa
dang thugs dam bzang po las mi g.yo bzhin pa las dgung lo nga brgyad la zhi bar gshegs/ tshems la ring srel 'khrungs pa sogs yod par gnang ngo// nang so rgyal ba rnam sras
pa'i sras/ nang so rgya mtsho ba'o// gzhan yang rus 'di la lceng po ldan seng ge dang/ mdo sde seng ge sogs rnal 'byor rgyud kyi bka' srol 'dzin pa mang pa'o//  lo tsA
ba klu rtse dang/ lo tsA ba bkra shis brtsegs pa dpal la sogs pa lo tsA ba du ma byung ngo// de dag ni rigs gang du 'khrungs pa rigs kyi skabs so// gnyis pa 'di nyid sku
tshe 'di'i rnam par thar pa ni/ yul byang phyogs kha ba can gyi ljongs bzhugs pa'i gnas/ nyang smad zhang pa'i gnas bar dge ba ma thag pa'i che ba pa

gnyis kyi sras su 'khrungs par bzhed pas/ dga' ldan nas rgyal ba mi pham pa dang rab gsal la sogs pas bskul te yos kyi lo lhums su zhugs par gyur to// lhums su bzhugs pa'i
dus su yang yum la sku lus bde zhing yang shing pal gyi 'dab ma bzhin du gyur pa dang/ bla ma shang mo rnying pa sogs la gsung chos gsan pa na ting nge 'dzin gyi nyams bzang
'bad med du 'byung pa/ skabs shig gi yum gyi mnal lam du lhums nas nyi ma'i dkyil 'khor chen po zhig 'then te/ nam mkha'i 'thongs mthongs su ches 'od gsal bar gyur te/
kun tu 'bar byas pa'i snang pa byung/ rnal sad pa dang lhums su zhugs pa glo bur du chud za ba zhig min nam snyam pa 'khrungs/ phyis zhal snga nas bstan pa'i bdag por gyur
pa na/ ri phug gi gzim khang du sngar 'di ltar rmi ba de skyes bu dam pa khyed kyi snga ltas su 'dug ces yum gyis zhus snang/ de nas me zhes grags pa'i me pho 'brug gi
lo sa ga zla ba'i tshes bco lnga la yum la gnod pa med par 'khrungs pa'i tshe lhas me tog char 'bebs pa dang/ sa g.yo ba la sogs pa byung bar gyur to// lhar bcas 'jig rten
kun gyis mchod 'os mi yi lha//  bde ba can du yin no// 'khrungs la rab dad pas lha rnams kyis// lha yi me tog mandha ra ba'i / nor 'dzin gzhi la lha yi gos kyis bkab
pa bzhin//

/ / mtha' yas lung rtogs yon tan phung po 'di yi khur// bdag gis rnam pa kun tu 'degs par bzod min zhes// zla 'od gos can chu gter shes bcings ma// nor 'dzin ma yang rab tu
skrag pas 'dar ba bzhin// de tshe nag phyogs bdud ris dag// 'di yi gzi brjiid ma bzod nas// sa 'og dag tu bros / skye dgu nyer 'tshe cun dang bral// lha yis dus su char
phab nas// 'bru rnams dgon par skye ba dang// bkra shis dge mtshan kun ldan pas// rdzogs ldan dus la mgran par 'gyur// rje btsun ngag gi dbang phyug gi// rnam 'phrul snyan
grags ba dan can// ngur smrig rgyal mtshan 'dzin 'gyur phyir// ngag dbang rgyal mtshan te// de yang dbu gdugs lta bu dang// shangs kyi gzengs mtho ba dang/ nya gro dha
ltar chu zheng gab pa la sogs pa skyes bu chen po'i mtshan dang ldan pa/ zhi ba dang/ dum pa dang/ des pa dang/ yid gzhungs pa dang/ dbang po mi rgod pa dang/ rgan rims la
gus pa dang/ snying rje'i ngang tshul gyis yang dag par brgyan par gyur te/ gzhon nu'i dus nas sngon gyi sku tshe dran pa dang/ chos kyi bag chags kyis rtsed mo yang chos
'chad pa dang/ dbang bskur ba dang/ bsam gtan mdzad pa dang/ yi dam gyi bzlas sgom la sogs

pa'i tshul gyis phyag phyi'i byis pa rnams kyang de lta bu'i spyod lam la 'god do// de dus sku rdzi dang sku rim pa'i gzhi mthun mchod gnas bshes bsnyen gnyen bzang po ba zhes
pa zhig gis phyags phyi byas te/ sku zhang chos rje phyogs las rnam rgyal ba'i drung du/ gshed dmar dang 'chi med rnga sgra la sogs pa'i dbang bka' gsan/ dgun gsum nas
bdun gyi bar la/ gshed dmar gyi snying po nyin re la nyi shu rtsa gcig re chag med dang/ de nas dgung lo bcu'i bar brgya re/ de nas dgung lo bcu gcig gi thog tu glang chen
brag tu gshed dmar gyi bsnyen pa yongs rdzogs kha skong dang bcas pa mdzad/ dgung lo bdun nas brgyad kyi bar la mkhas pa nor bzang pa las gshed dmar/ gzung gra lnga 'chi
med rnga sgra la sogs pa gsan/ de nas mkhas pa tsaN shri la la gshed dmar phyag rdor 'gro bzang/ rnam sras zhi drag la sogs pa gsan/ dgung lo dgu bzhes pa'i skabs su
tshe thar gyi gzhon ra rgan ma mo zhig la thugs rtsis cher yod pas lug rdzi la gsod du ma 'jug gsungs kyang/ gshan pas bsad pas thugs tshig gsol ba'i rnam pa mdzad nas lug
rdzi'i rtsar nga la ma nyan pas ngas mthu byas nas thog mar gshan pa gsod/ de nas khyod gsod gsungs nas/ gtor phye zur du len pa mdzad na gzhan gyis bkag dogs nas gsol

/ /ba'i phyed la rnam sras drag gtor bcos/ sku 'tshal byugs/ nyi ma phyed tsam gyi bar gyi stan la thugs dam bsgrub pa'i tshul mdzad de phyi dro gtor ma sdebs bsdebs pa mdzad
pas de ma thag gshan pa be'u dar zhes bya ba chang 'thung gi sar tshig rtseg la brten grir shi bas lug rdzis gshags pa phul/ tshe dar thar gyi nga mo'i tshab phul gsung/
gang gang sngon goms bsgom bzlas bsgrub pa'i mthus// ldan pa des de rtsed mo'i rnam pas kyang// 'gro ba 'dul phyir tshar bcad rjes 'dzin chus// mthu chen bstan bsrungs
chen po'i rnam thar yin// de ltar gnas skabs thams cad du tha mal las 'das pa'i sku'i spyod lam gyis thams cad dad par gyur cing/ 'bri klog la sogs pa'ang tshegs med par
mkhyen/ dgung lo bzhi nas bzung ste rab tu byung ba zhig nam grub na bsam pa 'ba' zhig dgongs na'ang/ yab kyis nga la spun zla med pas chab srid bskyangs dgos gsungs nas
rab tu byung du ye ma gnang/ phyis dgung lo bcu bzhi bzhes dus/ ngor pa chos rje rdo rje 'chang kun dga' bzang po de mkhas btsun bzang gsum 'dzom zhing 'dzoms shing khams
pa'i grwa pas skor ba zhig yod zer ba gsan pas/ngor du rab byung la bros byon na thag kyang nye/ dge 'phel ba rnams kyis kyang glags mi rnyed pa cig

[A:a25b] 'ong ba 'dug snyam pa thugs la shar te/ ngor du bros 'byon par brtsams pas/ yum gyis mkhyen te/ de nas yab yum bka' gros mdzad de rab du tu 'byung bar gnang/ spyir
nged bu che shos su song bas rab byung byed pa la dka' las chen po byung gsung/ de ltar rab tu byung ba nam grub na snyam pa'i thugs 'dun 'ba' zhig gis dus 'da' bar gyur
pa la nyid kyi dgung lo bco lngar phebs pa rta'i lo rgyal gyi zla ba'i tshes gnyis la ri phug bla brang du/ mkhan chen rin po che thams cad mkhyen pa bu ston lo tsA ba chen
po'i gdan sa lnga pa/ kun mkhyen tshul khrims rgyal mtshan pa'i zhal snga nas dang/ slob dpon ka bzhi pa chen po mkhas grub rgyal mtshan pa la sogs pa'i mkhan slob dge
'dun dang bcas pa bcu bdun gyi tshogs las/ gcung chos rje phun tshogs pa dang bcas te dge tshul gyi tshigs yang dag par bzhes par mdzad de/ rin chen mkhyen rab mchog glang
dpal bzang po zhes mtshan gsol to// dus de nyid du nam mkha' la 'ja' tshon 'khrigs pa dang/ me tog gi char babs pa sogs byung ba la/ las gral la bzhugs pa'i slob dpon
dge 'dun bzang po pa sogs na re/ dge ba'i bshes gnyen bzang po gcig 'byung ba'i snga ltas su 'dug ces sgrogs pa byung snang/ gang gi mtho ris dpal gyi 'byor pa yang//

/ / mchil ma'i thal ba bzhin du bor ba la// dbang bcas lha tshogs rnams kyis dga' ston slad// rnam bkra lha rdzas gos bzang 'phyar ba snyams// de tshe sder bcas bdud kun rang
gi gnas// bskyod cing skrag ste rang gi 'khor rnams kyang// 'di yis shin tu nyung bar byed 'gyur zhes// mtshon cha'i char phab me tog nyid du nges// de ltar rab tu byung
tshun chad nas gsol ba rdor dkar kho na mdzad cing ngor du phebs phyin chad nas gang na gcig gi rtul zhugs las kyang mi g.yo bzhin du deng sang gi bar du bstan pa rin
po che gces spras su mdzad pa 'di yin no// tshul gnas thos dang bsam ldan pas// sgom pa la ni rab tu sbyor// ces pa ltar bde bar gshegs pa'i brtul zhugs mchog las mi g.yo
zhing dam pa'i chos gsan pa dang/ thugs dam zab mos dus 'da' bar gyur pa las gnas pa gtso bor mdzad tshul ni/ de ltar dgung lo bco lnga pa rta lo rgyal zla ba'i tshes gnyis
la rab byung mdzad nas tshes bco lnga'i bar dge 'phel nyid du bzhugs/ tshes bco lnga'i nyin ri phug gis gzim khang gong du 'phel/ 'ga' zhig gis phar phyin la thog mar
sbyangs pa zab zhu pa la/ chos rje rin po che rin chen dpal grub pa'i gsung gis ngor kyang yang na so rgas/ dge 'phel

gyi rdor dbyings sgrub mchod kyi gtso bo yang drung gis mdzad dgos pa yong zhing/ grub pa'i dbang phyug nam mkha'i mtshan can gyis ngor la gnang ba'i chos rnams kyang bdag
po la 'phrod pa cig byed dgos pas/ thog mar rdor dbyings la gzigs pa cis kyang zab gsung ba la brten nas/ rdor dbyings gzigs pa'i 'phral gyi 'dzin 'tshams ston pa sogs bla
chen bsam grub rgyal mtshan pas byas/ sngar dgongs kyi snga dgong gi dpe cha'i rgyugs 'bul dgos chos rje ka bzhi ba'i drung nyin re bzhin phebs pa la gsol ja sbyor re zhus
pa'i thog tu phul bar skabs su chos rje ka bzhi pa nyid la phag mo shes rab gsal byed kyi rjes gnang sogs phran tshegs kyang mang du zhus/ 'di la yi dam byas pas shes
rab cher 'gro gsung pa bzhin snyen bsnyen pa byas pas 'dzin blo yangs su mngon pa'ang byung gsung/ de ltar zla ba gcig la rdo dbyings lag len ma chub pa thugs 'dzin grub
rjes chos rje dpal grub pa la rdor dbyings kyi dbang khrid/ chog sgrigs/ phyag rgya dbyangs sogs shin tu zhib par zhus/ lag len 'di la shin du tu nges pa cig dgos pas pom
spom sob kyis mi yong gsung nas/ dpon slob gnyis kyis dkyil 'khor yongs rdzogs thig dang bri ba sogs phyag len phra zhib tshun chad thugs yul du nges pa dang/ dbyangs kyi
sa tshigs sogs shin du tu nges pa'i bris sgrub tshar gsum mdzad/

/ / rgyal mtshan pa'i drung du/ sku mched gnyis kyis/ phar phyin gyi gzhung 'grel Ti ka dang bcas pa'i rgyugs 'jig rten chos brgyad du 'dug dgongs pas sku drung nas ma gnang/
gcung chos rje phun tshogs pas grwa skor yang mdzad/  yid bzhin nor bu'i steng nas rdo rje 'byung ba'i bshad bka' shin tu zhib pa dri gtug gis mtha' dpyad pa dang/ dpal
ma'i dmar khrid nyams khrid gsan pa dang/ de dag gi rgyab chos su mdor byas mdo bsre sogs/  /

sogs dang/ rnam snang mngon byang dang don zhags sogs/ mdor na bu lugs kyi rgyud sde bzhi la gsung rab yod pa thams cad kyi steng nas las slob nang /  de rnams rgyab chog bshad
pa dgos pa rnams don tshoms su gsungs pas sngags mdor gang shes shes rgya la ni sku drin shin tu che na'ang bshad bshad pa'i bka' lung gi brgyud rgyu ni ma byung gsungs/
dgung lo bco brgyad bzhes pa'i thog tu mtshan nyid kyi dang bcas pa mdzad pa che bar khur na 'tshams mdzad de/ phar phyin 'grel mngon pa gong 'og dang/ 'dul ba mdo rtsa
dang/ sum brgya pa/ dbu ma rtsa 'jug rnams kyi gzhung la thugs 'dzin che ba'i lung bstan dang/ thugs 'dun gnang pa'i grwa sa der byon pa tshul ston par mdzad/ dgung lo
bcu /

kyi rdo rje 'chang chen po kun dga' bzang po'i drung las/ lam 'bras bu dang bcas pa'i gzhung ji ltar ba bzhin dkri ba'i sgo nas snang ba gsum gyi khrid/ de'i rgyab brten mdo'i
lung sbyor sngon 'gro bsags sbyang gi khrid/ rgyu dus kyi dbang kye rdor rdul tshon gyi dkyil 'khor du dbang bzhi rdzogs pa gsan nas/ yig brgya dang aShTa'i bzlas lung
bla ma lnga bcu pa dang/ rtsa ltung bcu bzhi pa sogs dam tshig dang sdom pa'i skor/ lta ba 'khor 'das dbyer med rtsa 'grel gyi bshad pa/ mngon rtogs yan lag drug pa'i sgo
nas phyi bskyed rims kyi bshad pa/ lus dkyil gyi sgo nas lam dus kyi dbang gsan te/ bskyed rims kyi khrid dbang gong ma gsum gyi lam rang byin brlab dkyil 'khor 'khor
lo/ rdo rje rba rlabs kyi lam ste rdzogs rims kyi khrid rnams rdzogs par gsan/ gzhan yang kye rdor nga bhe lugs kyi dbang bka'/ gsang 'dus bskyed rims kyi bshad pa rgyas
pa/ sgrub thabs mdor byas mdo bsre/ rnam bzhag rim pa/ dkyil chog nyi shu pa rnams kyi lung rnams gsan no// de nas nyid kyi dgung lo nyi shu rtsa gnyis su phebs pa dbang
phyug ces bya ba me mo glang gi lo dgun zla tha chung mar ngo'i gral tshes bco gcig pa nyi ma'i dkyil 'khor bzhi cha lus pa'i dus su

mkhan po tshul khrims kyi khang bzang lung rtogs kyi 'byor pas gang zhig sku bzhi'i rgyal mtshan gyi tog gi spras shing phrin las kyi ri mo bzang po can/ gangs can mkhas mang
grong khyer gyi dbus na brjid pa/ kun mkhyen bu ston lo tsA ba chen po'i rgyal tshab don gyi slad du mtshan nas smos te tshul khrims rgyal mtshan dpal bzang pos mkhan
po mdzad/ tshul khrims kyi rgya mtsho nyes ltung gi dri mas ma gos shing mkhyen brtse'i rba rlabs g.yos pas lus can kun gyi nyes tshogs kyi dri ma 'khrud par mdzad pa dbang
bzhi pa chen po rin chen rgyal mtshan dpal bzang pos las kyi slob dpon mdzad/ rgyud sde rgya mtsho'i nang nas zab don yid bzhin gyi nor bu blangs te 'gro ba'i blo'i dbul
ba sel bar mdzad pa ye shes rgya mtsho bas gsang ste ston pa'i slob dpon mdzad/ sde snod 'dzin pa chen po rgyal mtshan rdo rje bas dus go ba mdzad/ gnas brtan 'dul ba
'dzin pa chen po legs pa rin chen pas thog drangs rnams kyis dad pa'i dge 'dun mdzad de/ sdom brtson lha dbang rten pa'i lhun po/ bstan pa dga' tshal 'dzin pa'i gnas mchog
mkhas mchog lha gzhon 'du ba'i bsti gnas dpal zha lu gser khang gi gtsug lag khang gi cha mkhas pa'i dbang po co bha shrI'i gzim khang dkar

/ / por mkhan slob dge 'dun dang bcas pa bcu gsum gyi dbus su/ gzim dpon byang chub chos ldan pa zhes bya ba dang/ dkyil 'khor gcig tu bsnyen pa rdzogs par mdzad do// nyes
ltung gis dri mas ma gos pa'i dgra bcom pa nye bar 'khor lta bur gyur to// de ltar bsnyenan par rdzogs pa'i dus kyi snga phyi thams cad du me tog gi char chen po babs te
nyid kyi na bza'i phrag dag nas kyang me tog sim ma mang po byung gsungs/ de ni bstan pa'i bdag por gyur pa nyid kyis nor 'dzin gyi gzhi la dge bsnyen dang dge tshul dang
dge slong gi sdom pa dang ldan pa'i skyes bu dam pa mang du bskrun par 'gyur ba la dkar phyogs kyi skabs gsum pa dag yid rab tu spro zhing dang bas lha rdzas kyi me tog
du mas mchod par nges so// de nas mkhan po rin po che de nyid las/ theg pa chen po'i sems bskyed rgyal sras chos rdzong pa'i yig cha'i steng nas gsan te/ byang chub sems
dpa'ii sdom pa yang dag par bzhes/ dpal 'khor lo bde mchog lu i pa'i lugs kyi dkyil 'khor du dbang rdzogs par gsan te/ 'di yang sa lugs/ jo lugs brgyud pa mi 'dra ba gnyis/
paN chen shAkya shri'i lugs su rang lo chung lugs/ gnyos lugs/ mar do lugs te brgyud pa'i bka' babs bdun ldan no// de nas bde mchog rtsa

rgyud kyi Tika/chos 'byung/ bsdus don/ sngags btu'am rjes gnang/ lu i pa'i sgrub thabs rnal 'byor bzhi ldan/ dkyil chog/ mchod phreng/ sbyin sreg/ nyer spyod rig ma bcu drug
gi mchod gar/ tshogs 'khor bde chen rnam rol/ bhu ri pa'i rgyun bshags/ rin chen rdo rje'i bkra shis rnams kyi lung dang/ gzhan yang rje rin po che nyid las/ dpal dus kyi
'khor lo'i rgyud kyi bshad dka' 'grel chen dri med 'od/ bshad pa'i spyi don chos 'byung/ bsdus don mdor bsdus dang po'i TIka/ rgyud 'grel gyi mchan bu/ sgra rig mkhas
rgyan/ spyi don nges don snye ma/ lnga bsdus/ gza' lnga/ rgyu mtshan rtsis/ mkhas pa dga' byed/ dka' gnas 'gal spong la sogs pa'i dus kyi 'khor lo ra 'bro'i brgyud lugs du
ma ldan pa'i bu lugs gsan/ gzhan yang dus 'khor sgrub thabs rgyas 'bring bsdus gsum/ dkyil chog/ zhi ba'i sbyin sreg/ las so so'i sbyin sreg/ mchod phreng/ gshin po rjes
'dzin/ rab gnas/ bstod chen la sogs pa chos tshan bco brgyad kyi lung dang/ sbyor ba yan lag drug pa myong khrid du gsan te/ dbang gong ma'i cho ga sngon 'gro thog dge/
bar dge/ mthar dge/ ngo sprod/ lus sbyong rnams kun mkhyen bus mdzad pa'i lung dang/ sbyor drug gi zin ris rgyal ba chos grub pas mdzad

/ /pa dang/ gegs sel rtsa 'grel de nyid kyis mdzad pa dang/ dbang mdor bstan gyi TI ka thams cad mkhyen pa bus mdzad pa'i bshad bka' dang/ mkhan chen dharmA shrIs mdzad pa'i
sbyor drug gi zin ris sna rnams gsan no// dpal gsang ba 'dus pa'i chos 'byung/ 'grel pa sgron gsal/ bshad sbyar mtha' drug rab gsal/ rgyud 'grel gyi sa bcad rnams kyi steng
nas bshad bka' gsan/ gsang 'dus mi bskyod rdo rje'i sgrub dngos grub char 'bebs/ dkyil chod ye shes char 'bebs/ bstod pa byin brlabs char 'bebs/ gtor chog 'dod don char
'bebs/ zur 'debs/ brgyud pa'i gsol 'debs rnams kyi lung gsan/ rdzogs rims zab mo rim lnga dmar khrid gsan nas/ de'i khrid yig yid bzhin nor bu'i za ma tog dang/ gser
sdings pas mdzad pa'i nag khrid kyi bskor skor rim lnga don lnga ma nas bla ma'i rnam thar gyi bar chos tshan nyer lnga rnams kyi lung gsan/ gzhan yang gsang 'dus 'jam rdor
gyi mngon dkyil bus mdzad pa dang/ gsang 'dus spyan ras gzigs kyi sgrub thabs che ba'i lung gsan/ gshed skor la gshed dmar bcu gsum ma'i sgrub thabs/ dkyil chog/ lha lnga'i
mngon dkyil mchod chog/ las bzhi'i sbyin sreg/ drug cu pa'i gtor chog 'khrul

'khor gyi man ngag rnams kyi lung dang/ rdzogs rims shin tu spros med gsan nas/ bla ma'i byin brlabs la sogs pa spros med skor gyi byin brlabs gsum lung dang bcas pa dang bcu
gsum ma'i byin brlabs rnal 'byor bzhi gsal ba sogs byin brlabs lnga de dag gi lung la sogs pa chos tshan bcu drug dang/ gzhan yang grub thob dpal 'dzin/ glo bo lo tsa
tsA ba/ gong mo mkhar ba shes rab dang/ phyogs glang gsar ma/ rgyal chos bzang/ lo tsA ba mchog ldan la sogs pas mdzad pa'i gshed skor rdzogs rims kyi yig cha sum cu rtsa
drug tsam gsan no// yang 'jigs byed kyi dkyil chog snying po mdor bsdus/ sgrub thabs drag po bdud 'joms/ sbyin sreg nyon mongs sreg byed/ bstod pa las kyi rgyal pos mdzad
pa dang/ a mo ghas mdzad pa gnyis rnams gsan/ skyo lugs kyis 'jigs byed zhe dgu ma'i dbang gsan te/ bsam sdings pas mdzad pa'i mngon dkyil gyi lung gsan/ dgra nag gi mngon
rtogs gsod byed rngam pa 'jigs rung dang/ zhal drug pa'i sgrub thabs gtum chen rol pa'i lung kyang gsan no// phyag na rdo rje 'khor lo chen po'i bskor skor rtsa rgyud
drag po gsum 'dul/ bshad rgyud dza ba ri pa'i rgyud kyi 'grel pa la sogs pa kun dril chos tshan sum cu rtsa gcig gsan/

/ / dpal sa ma pu Ti'i bu TI ka/ rdor sems sgrub thabs/ thog srungs/ bsdus don rnams dang/ bde mchog nag po pa'i sgrub thabs 'khrul pa'i / nag po pa'i zin bris/ nag po pa'i
sgrub thabs kyi TI ka 'khrul spong/ kun spyod kyi TI ka/ dril bu rdul tshon lha lnga'i sgrub dkyil/ ma ha ma ya'i / dkyil chog/ gdan bzhi'i sgrub thabs rgyas pa mi brjed
pa'i dran pa/ skang thabs bco brgyad pa/ spyan ras gzigs pad ma dra ba'i mngon dkyil sbyin sreg  sgrub thabs kyi bshad lung gsan/ gzhan yang phag mo gzhung drug gi byin
brlabs gsum/ gzhung drug dang spos khang pa rin chen rgyal mtshan pas mdzad pa'i dang bcas pa'i lung gsan/  pa tsa ra dmar po zhabs kyi bde mchog lha lnga'i dkyil 'khor du
dbang rdzogs par gsan nas/ brgyud pa'i pa bka' lung man ngag rnams gsan/   gar gsang phyod chen mo phyag rgya chen po snying po'i chos bskor skor la brgyud pa'i grub chen
mi tra dzo ki'i rnam thar sems nyid ngal bso ba'i gzhung la sogs

sems nyid ngal bso'i khrid bskor skor chos tshan sum cu rtsa lhag pa gsan no// de nas rnal 'byor rgyud bskor skor la/ rtsa rgyud de nyid 'dus pa/ 'grel chen de nyid snang ba'i
/ sems dpa'i 'byung ba che chung/ spyan dbye che chung/ rdor dbyings kyi dkyil chog rin chen bsam 'phel/ dbang rgyas pa bskur tshul/ mchod phreng/ zhi ba'i sbyin sreg/
/  dbang dang  pa'i sbyin sreg/ rig ma bcu drug gi mchod gar/ gsang ba phum bzhi'i mchod gar/ sangs rgyas stong gi mchod pa/ rab gnas  / gzhal yas khang gnas lugs gsal
byed/ hum chen spyan drang ba'i cho ga/ bsdus don de nyid snang rgyan/ 'jig rten gsum rgyal 'byung  rnam gyi dkyil chog bum mdzad pa/ slob dpon shAkya bshes gnyen gyis mdzad
pa'i de nyid bsdus pa'i 'grel pa ko sa la'i brgyan stod 'grel smad 'grel  gsang bas mdzad pa'i de nyid bsdus pa'i 'grel pa a ba te ra/ dpal mchog gi rgyud snga 'grel
chen/ dpal mchog sher dum gyi 'grel pa che chung/ rgya cher bshad pa shes rab kyi pho rol tu phyin pa 'byung ba/ de'i smad la chen rin bzang 'das 'gyur pa lha bla mas hor
sgong bsabs te bsgyur ba/ dpal

/ /mchog sngar dum man chad kyi 'grel pa/ dpal mchog gi dkyil chog bstod chen/ lha mo bcu gnyis dang gsang ba yum bzhi'i mchod gar rdo rjes sgrub pa/ bkra shis/ rgyud las btus
pa'i glu/ dpal mchog rdo rje sems dpa'i dkyil chog/ sgrub pa rjes bsgrub kyi cho ga/ sbyin sreg dus tha ma'i cho ga rnams rje bus mdzad pa/ che mo rigs bsdus kyi dkyil
chog/sgrub pa rjes bsgrub kyi cho ga/ sbyin sreg dus tha ma'i cho ga rnams/ rtse mo nas gsungs pa'i sa chog rgyas pa 'jam dpal rgya cher 'grel/ de'i sa ya TI ka bus mdzad
pa/ de nyid kyis mdzad pa'i chos dbyings gsung dbang gi cho ga/ bstod pa/ kun rig gi dkyil chog/ mchod phreng zhi ba'i sbyin sreg/ las so so'i sbyin sreg/ ro sreg/ las
bzhi'i brdung ba/ gtsug dgu'i dkyil chog 'chi bdag 'joms pa'i dkyil chog/ bstod pa/ mi 'khrugs pa'i dkyil chog/ ro sreg rab gnas/ rnal 'byor rgyud kyi chos 'byung gru gzings
rnams kyi bshad lung gsan no// gzhan yang kun mkhyen tshul khrims rgyal mtshan pa las paNDi ta rigs byin gyis mdzad pa'i chos dbyings kyi dkyil chog bya ba bsdus pa'i
lung dang/ rnal 'byor rgyud dang bya spyod gsum gyi lha 'bum yongs rdzogs dang/ zha lu'i gzhal

yas khang gi bkod pa'i dkar chag rnams dang/ rgyud sde bzhi yi rnam bzhag che ba/ 'bring po bsdus pa rnams kyi lung gsan/ bya spyod skor la/ gtsug tor dri med kyi rig gtad
gsan nas/ de'i mod gzungs/ mkhan po bo dhi satwas mdzad pa'i mchod rten brgya rtsa btab pa'i cho ga/mchod 'bum thugs sras pas mdzad pa rnams kyi lung gsan/ 'od zer dri med
kyi rig gtad gsan nas/ de'i dkyil chog dang/ mchod rten sgrub pa'i cho ga byin brlabs dpal 'bar gyi lung gsan/ dbyangs can ma dkar mo'i rjes gnang gsan nas/ sgrub thabs
lhug pa paNDi ta dznyA na bha tra'i gsung sgros ma/ tshigs bcad ma/ zab chos paNDi ta gnyis las brgyud pa gegs sel/ lo rgyus rjes gnang gi tho yig rnams kyi lung gsan no//
gzhan yang don yod zhags pa'i dkyil chog/ gzungs sgrub bya thabs 'bring po/ sbyin bsreg cho ga rnams kun mkhyen bus mdzad pa dang/ phyag rdor 'gro bzangs kyi mngon rtogs
thugs sras pas mdzad pa/ bstod pa bzhi lnga tsam/ rnam sras mngon rtogs bstod chen/ rjes gnang gi tho yig/ drag byed kyi bsnyen sgrub kyi cho ga 'gro bzang snying pos
mdzad pa/ dgos 'dod 'byung ba'i zhal shes thugs sras pas mdzad pa/ zhi drag la ka mad sum cu'i bstod pa/ zangs dkar gyi

/ /mgul khug sro ma can/ rta bdag so so'i las tshogs/ phyag mtshan gnyis kyi las tshogs rnams kyi lung bsan no// yang rje nyid las shangs pa'i chos skor gsan pa la chos drug
spyi'i bka' nas smon lam bka' rgya ma'i bar bka' lung man ngag gi chos kyi rnams grangs brgyad cu tsam las sgyu ma lam rim gyi rang 'grel ma gtogs tshang bar gsan cing/
phyis rje mon rdzogs pa la sgyu ma lam rim gyi rang 'grel yang gsan te tshang bar mdzad do// gzhan yang mkhas grub bsam sdings pa'i ni gu'i khrid yig/ ga'u ma'i khrid yig/
su kha chos drug/ de'i man ngag gzer gsum/ bdag med ma'i nang khrid/ byin brlabs kyi man ngag/ gsang sgrub kyi zhal gdam/ rta mgrin dmar po'i gtor dbang/ phyag drug pa
mthing kha rgyan can gyi bka' rnams gsan no// yang na ro chos drug gi khrid gsan nas chos drug khrid yig yang dgon pas mdzad pa/ de'i yan lag tu ri chos ma drug/ phyag rgya
chen po'i khrid yig/ de'i skabs su dgos pa rtogs ldan

zla seng bas mdzad pa'i yi ge/ urman pa'i gsung la zla seng bas zin bris mdzad pa'i chos drug/ gsang spyod u rgyan pa'i gsung sgros zla seng bas zin bris mdzad pa/ u rgyan
pa'i gsung la rtogs ldan pas zin bris mdzad pa'i phyag rgya chen po brda' sogs dang/ bsnyen sgrub kyi lo rgyus rdo rje'i tshig rkang gi 'grel pa/ 'pho ba gser srang ma/ gces
sprug brgyad cu'i gegs sel rtogs ldan zla seng pas mdzad pa'i bsnyen bsgrub kyi yig cha ma lus pa gsan no// gzhan yang bsnyen sgrub kyi khrid yig gser khang pa gzhon
nu 'bum gyis mdzad pa/ bla ma grags chen pas mdzad pa/ kun mkhyen 'phags 'od kyis mdzad pa dang/ de'i gegs sel zhal shes birba pa'i dbyug chos/ rnal 'byor ma su bha ga'i
gtum mo ka dpe nA ro pas mdzad pa'i ka dpe/ de'i 'grel pa mar pas mdzad pa/ mi la'i chos drug rdo rje'i 'gur khams pa rdor rgyal gyi thabs lam tshigs bcad ma/ mtshan ldan
chos dbyings mas mdzad pa'i nA ro chos drug gi 'khrul 'khor/ de'i 'khrul 'khor byed tshul rnams dang/ sems khrid yid bzhin nor bu gsan nas de'i khrid yig sogs chos tshan
bcu bzhi tsam dang/ tshe dpag med grub rgyal ma'i dbang dang/ tshe khrid 'ba' ra bas mdzad pa'i lung dang/ tshe sgrub

/ / chig brgyud ma/ stong nyid tshe sgrub du grags pa rnams gsan te/ chos kyi bang mdzod chen por mdzad do// slob dpon dka' bzhi pa rin chen rgyal mtshan pa'i drung du/ mdo
phyogs kyi bshad bka' lung dang bcas pa dang/ rgyud sde mang po'i dbang bka' lung gsan te/ 'di ltar 'dul ba mdo rtsa/ sum brgya pa/ 'od ldan/ mdo rtsa'i TI ka/ ma rnams
kyi TI ka las brgya rtsa gcig TI ka/ ston pa'i rnam thar/ pha rnams kyi glegs 'bum/ ma rnams kyi glegs 'bum/ 'dul ba spyi'i rnam gzhag/ las kyi cho ga/ mngon pa kun las btus/
de'i bu TIka/ spyod 'jug rnams kyi bshad bka' lung dang bcas pa dang/ sher snying/ mdo sgrub/ bzang spyod smon lam/ 'da' ka ye shes/ byams smon/ gsol 'debs gang dri
ma dang tshogs gnyis ma/ chos 'byung chen mo/ bde gshegs snying po'i mdzes rgyan/ rnam mkhyen bgrod pa'i bde lam rnams kyi lung gsan/ 'jam dbyangs dkar po'i rjes gnang dang
de'i yig cha'i lung/ 'jam dpal ye shes yon tan bzang po'i bstod pa/ sgrom ma phyag 'tshal nyer gcig phan yon dang bcas pa rnams kyi lung/ tshe dpag med grub rgyal ma'i
dbang/ 'ba' ra ba'i yig cha'i lung dang bcas pa/ rnam 'jom 'joms shol po

lugs kyi byab srung/ sgrub dkyil mkhan chen rtsed pas mdzad pa'i lung dang bcas pa/ u a carya'i byin brlabs/ bsrung ba snga'i rigs gtad/ dpal ldan rdo rje rab brtan ma'i gtor
lung/ khams gsum rnam rgyal/ gtsug dgu/ chos dbyings gsung dbang/ gsang 'dus 'jam rdor/ 'jig rten dbang phyug rnams kyi dbang bka' dmar khrid lung dang bcas pa/ rdo rje
'jigs byed kyi dkyil chog dang mngon rtogs rje yab sras kyis mdzad pa'i lung/ shin tu spros med kyi khrid/ 'khar lo chen po'i dbang bka'/ khro phu lo tsA bas mdzad pa'i
bde chen ral cig gi dkyil chog/zur 'debs lnga 'bum bco lnga/ dbang gong ma gsum/ rdo rje slob dpon bdag po'i dbang thun mong ma yin pa rnams kyi steng nas bde chen ral cig
go dbang bka'/ chos skyong gnod sbyin gnyis kyi rjes gnang/ ral cig yum bka' rnams gsan/ gzhan yang bde mchog nag po pa/ dril bu rdul chen lha lnga dang/ lus dkyil/ sdom
'byung rnams kyi dbang bka'/ phag dkar rjes gnang/ sgrub thabs dang bstod pa kong ka nas mdzad pa'i lung/ ma hA ma ya/ thugs rje chen po padma dra ba/ sgrol ma bcu bdun
ma rnams kyi dbang bka'/ mtshan brjod phan yon dang bcas pa'i lung rnams gsan par mdzad do// sku zhang chos rje nam mkha'i

/ mtshan can gyi dngos slob yo ga ba chen po slob dpon rin chen dpal grub pa'i drung du/ gshed dmar lha lnga/ bcu gsum/ rA lugs kyi 'jigs byed pa' gcig/dgra nubs/ gdong drug
rnams kyi dkyil 'khor du dbang bzhi rdzogs par gsan/ rnal 'byor rgyud skor la/ rdor dbyings dkyil chog lugs dang / 'grel pa / rtse mo rigs bsdus/ dpal mchog rigs bsdus/
dpal mchog rdor sems/ kun rig/ 'chi bdag 'joms pa/ mi 'khrugs pa/ tshe dpag 'chi kyi dbang bka' yongs su rdzogs pa gsan/ 'di'i rdor dbyings kyi skabs su/ sngar thugs sras
lo tsA bas chos rje rin po che nam mkha'i mtshan can la kun / rdor kyi bdag po gyis shis gsung pa bzhin du/ slob dpon pa nyid la yang sku zhang chos rjes gnang bar gyur
pa rnams/ rje bstan pa'i bdag por mnga' gsol to// gzhan yang 'di nyid kyi drung du phyag gnyer 'gro bzangs kyi dbang bka' rnam /

por gyur pa'i chos rje rong bzang pa la/ gsang 'dus rtsa  bzhis zhus/  rdo rje kun las btus/ rnam bzhag rim pa rim lnga/ spyod rgyus sgron me/ sems kyi sbyong/ mdo rgyud rtog
bsdus rnams kyi lung/  mchog dkar ba'i byin brlabs rdor sems kyi dbang bka'/ rtse chen chos rjes mdzad pa'i mnyam sbyong mngon dkyil gyi lung/ bde mchog reg gyi rjes 
bcu bdun pa'i sprul dkyil gyi lung/ sgrol ma'i sgrub thabs klu sgrub kyis mdzad  pa sogs pa'i rjes gnang/ mnga' dbul/  tshan bcu'i lung/ phyag drug pa'i gtor sil rnams gsan/
de nyid bsdus pa'i rtsa rgyud/ rgyud phyi ma/  / nyer bdun dang bcas pa'i lung/ 'jam dpal rigs bsdus kyi dbang/ de'i sgrub thabs gsang ldan/  gsang 'dus rigs  dang /
rigs

/ / so so ba dbugs dbyung drug gi dkyil khor gyi dbang bka'/ 'jam dpal nam mkha' dri med kyi dbang bka'/ 'jam dbyangs bstod pa mjing phon sogs drug tsha lung/ rnam snang mngon
byang gi dbang/ de'i dkyil chog chos rje thams cad mkhyen pas mdzad pa dang/ chos rje tsa mngon byang zin bris kyi lung/ 'jam dbyangs a ra pa tsa na ser po/ dkar po/
smra se lha lnga/ gtsug gtor rnam rgyal gyi rjes gnang/ sman bla'i rjes gnang mtho brtsegs ma/ mdo chog gi lung/ phyag rdor 'gro bzangs kyis bsrung 'khor gyi lung dang de'i
yig cha thugs sras pas mdzad pa/ stag stan mi bskyod rdo rje'i yig cha'i steng nas rnam 'joms ba ri lugs kyi rjes gnang/ rnam 'joms ljang khu'i rjes gnang dang sgrub thabs/
bum chog/ gtor ma sbyin sreg rnams 'phags pas mdzad pa'i lung/ rta mgrin lcags ral can gyi rjes gnang/ de'i yig cha byang sems zla rgyal gyis mdzad pa'i lung/ khro
bo rme rtsegs kyi rjes gnang dang lung/ khro mo rme rtsegs kyi lung/ mi g.yo ba dkar po'i rjes gnang dang lung/ mkha' 'gro ma seng ge gdong can gyi rjes gnang dang yig cha
mang po'i lung/ bcu gcig zhal gyi rjes gnang dang yig cha kun mkhyen sher 'od pas mdzad pa'i lung/ spyan ras gzigs yid bzhin 'khor lo'i rjes

gnang dang/ sgrub thabs/ bsrung bzlog/ rjes gnang bya thabs rnams dbu ri pa yon tan dpal gyis mdzad pa'i lung/ bcu gcig zhal gyi rig gtad/ ting nge 'dzin gyi dbang bzhi la/
thugs rje chen po lha gcig ma'i sgrub thabs kyi lung/ skyer sgang lugs kyi thugs rje chen po gtso 'khor gsum pa'i rig gtad/ sgrub thabs yig ris dang bcas pa'i lung/ seng
ge sgra'i byin brlabs kyi bka'/ sgrub thabs dang yig cha'i lung/ ri khrod lo ma can lha gsum ma'i rjes gnang/ sgrub thabs 'phags pas mdzad pa'i lung/ sgrol dkar phyag bcu'i
'tsho ma'i rjes gnang/ sgrub thabs rgya gzhung gi lung/ seng ldeng nags sgrol gya rjes gnang dang/ sgrub thabs kha che paN chen gyis mdzad pa'i lung/ kha 'bar ma'i gtor
chen/ lo rgyus dang bcas pa'i lung dang/ mdo phyogs nas 'dul ba lung sde bzhi yongs su rdzogs pa'i lung bka' gsan te/ bka' lung man ngag gi rgya mtsho chen por mdzad do//
de nas zha lu mkhan chen grags rgyal ba'i bu chen sngags kyi rab 'byams pa chen po dkyil 'khor chen po'i rdo rje slob dpon chos rje ye shes rgya mtsho ba las/ dpal dus
kyi 'khor lo'i  gsung thugs yongs su rdzogs pa'i dkyil 'khor du byis pa 'jug pa'i dbang bdun rdo rje slob dpon bdag po'i dbang/ dbang gong ma che chung/ rjes gnang dang
bcas pa/ gsang 'dus mi bskyod

/ /pa brgyud lugs bdun gyi dbang bka'/ rim lnga dmar khrid/ TIka yid bzhin nor bu'i steng nas rdo rje 'byung ba'i bshad bka'/ de nyid bsdus pa'i 'grel pa a ba ta ra dang/ chos
dbyings gsung dbag gi dkyil chog 'jam dpal grags pas mdzad pa'i lung/ don zhags kyi dkyil chog yid bzhin nor bu'i steng nas dbang bka' rnams gsan par mdzad do// //de
nas dus gsum sangs rgyas thams cad gcig tu bsdus pa'i ngo bo rtsa ba'i bla ma chos rje 'khor lo sdom pa mus chen dkon mchog rgyal mtshan pa'i drung du/ gsung ngag lam 'bras
kyi smin byed dbang gi chos skor/ kye rdor rdul tshon gyi dkyil 'khor du dbang bka'/ lus dkyil/ bdag med ma'i sin dhu ra'i byin brlabs/ bdag med lha mo bco lnga'i dbang/
yig brgya dang aShTa'i bzlas lung/ bzhi bshad/ byad bzlog/ grol lam skor la/ lam 'bras glegs bam/ dkar chag nang bzhin rtsa ba rdo rje'i tshig rkang nas/ bla ma rgya gar
ba'i lo rgyus kyi bar chos tshan bdun cu lhag pa'i bka' lung bshad khrid/ rnam thar ngo mtshar snang ba/ gsal byed nyer gnyis sogs/ glegs bam gyi yig chung rnams dang/
rnam thar zhib mo rdo rje/ sa chen gyi rnam thar gsol 'debs/ sa paN/ 'phags pa/ zhang dkon mchog dpal/ dpal ldan tshul khrims/ brag phug pa/ bla ma dam

ri khrod ma blo brtan/ tshogs sgom pa/ nyan chen pa gnyis/ dkar po brag pa/ buddha shri/ rdo rje 'chang rnams kya rnam thar/ gzhung bshad dmar ma zin bris bar ston ma rnams
kyi lung/ lus dkyil gyi khrid/ byin brlabs/ dbang bzhi'i ngo sprod/ khrid kyi dkar chag gi lung/ man ngag gsang ba bcu/ tshar gsum khug pa yan lag drug dang bcas pa lus
sbyor nyi shu pa sogs chos tshan bco lnga/ brda' don gsal ba'i khrid byin brlabs dang bcas pa/ lam bzang bla ma'i rnal 'byor byin brlabs dang bangs pa/ bir bsrungs sogs dang
sgo drug chos 'brel sogs chos tshan bco lnga tsam gyi bka' lung/ dpal kye rdo rje'i rtsa rgyud brtag gnyis 'grel pa dag ldan la bshad sbyar chos rje ye shes rgyal mtshan
pa'i mdzad pa'i steng nas/ bshad bka'/ rdo rje gur la gur rgyan/ sam pu Ti la la 'grel ba rnam bshad/ rtse mos mdzad pa la pradznyA dzA la'i TIka chen gyi kha skong dang
bcas nas bshad bka' gsan/ yan lag drug chung ma skyed rims kyi bshad pa rgyas pa gnad kyi zla zer steng nas dang/ gtor chog TIka'i bshad pa/ rje nyid kyis mdzad pa'i
sde snod ma/ kye rdor mngon dkyil lam dus kyi dbang chog rnams dang/ rtse mo'i rgyud sde spyi rnam mngon rtogs ljon shing/ brtag gnyis sa bcad/ gur gyi sa bcad/ brtag gnyis
bka' 'grel/ mtsho

/ / skyes rnams thar/ mtsho skyes kyi bskyed rim bka' 'grel sa chen gyis mdzad pa nas bshad bka' rnams dang/ bde mchog lo i pa bka' bab bdun ldan gyi dbang bka' rgyas par gsan
nas/ sgrub thabs dpal mngon par rtogs pa/ de'i 'grel pa/ phyi rol mchod chog/ lag mchod gnyis/ gtor chog/ bhu ri pa'i rgyun bshags/ rin chen rdo rje'i bkra shis/ rje
btsun chen po'i lu i pa'i mngon rtogs tshes bcu'i mchod pa rnams kyi lung/ dpal mngon par rtogs pa'i bshad pa lan bcu bzhi'i bar du gsan te gtan la phab/ bde mchog nag po
pa'i sgrub dkyil/ sbyin sreg/dpyid thig/ de nyid gsal ba/ o la sa ti ste nag po gzhung drug gi bshad pa lan bcu bzhi'i bar du gsan/ nag po bshad sbyar dang/ nag po dkyil
chog gi lung/ dril bu pa bka' babs bab bzhi ldan gyi dbang gsan/ sgrub thabs kyi bshad pa tshar bco lnga/ dbang chog/ rim lnga ste dril bu skor gsum/ rje btsun gyi sgrub
thabs dang rtse mo'i dkyil chog gi lung/ rim lnga'i khrid byin brlabs dang bcas pa bshad pas mtha' chod pa rje btsun gyi yig cha'i lung dang bcas pa/ bde mchog rtsa rgyud
kyi 'grel pa mu tig gi phreng ba/ bde mchog lo rgyus/ 'grel bshad sa ma ti kIrti/ rnal 'byor ma kun spyod dang de'i TIka rje btsun gyis

mdzad pa rnams kyi bshad bka'/ nA ro mkha' spyod kyi byin brlabs/ rtsa dbu ma'i khrid/ sgrub thabs kyi gzhung/ sgrub thabs rdo rje 'chang gis mdzad pa sogs chos tshan bco lnga'i
lung bka'/ phag mo las bcu'i sgrub thabs chos tshan lnga'i lung/ mi tri mkha' spyod ma'i sgrub thabs sogs chos tshan gsum/ rdo rje snying 'grel gyi yig sna sa chen
gyis mdzad pa/ gur mgon gyi rjes gnang lha gsum dang lha brgyad ma rdo rje 'chang gis mdzad pa'i lha brgyad kyi rjes gnang bya tshul/ gsang lus mi bskyod pa bka' babs bdun
ldan gyi dbang bka' rgyas pa/ mngon rtogs dngos grub rgya mtsho sogs rdo rje 'chang gis mdzad pa'i yig cha rnams kyi lung/ sgrub thabs mdor byas/ mdo bsre/ rnam bzhag rim
pa rnams kyi bshad pa tshar drug gsan te/ gtan la phab/ 'gos kyi stong thun chen mo'i bshad pa tshar gcig/ dkyil chog nyi shu pa dang/ zung 'jug gsal ba'i lung/ gshed
dmar lha lnga'i dbang bka'/ ngor chen gyis mdzad pa'i sgrub dkyil lung sbyor rnams kyi lung/ rab gnas don gsal gyi bshad pa dang/ lo chen gyi sdom tshig gzhan phan 'od zer/
spyod rgyud spyi rnam dang/ bya rgyud spyi rnam rje rdo rje 'chang gis mdzad pa'i bshad pa/ 'jam dbyangs a ra pa tsa na/ rnam rgyal/ rnams 'joms mi g.yo ba rnams kyi rjes
gnang/ sdom pa nyi shu pa'i TIka

/ / rje btsun gyis mdzad pa/ zhen pa bzhi bral/ rje btsun gyi mgur 'bum/ sman dpyad rgyal po'i dkor mdzod rnams kyi lung/ blo sbyong don bdun ma dang / jo bo rje'i rnam thar
sogs chos tshan gsum/ kha che paN chen gyi skyid sdug lam khyer/  /  'phel dang rin chen bang mdzod kyi lung rnams gsan/ gzhan yang dpal ldan bla ma dam pa de nyid de nyid
bsdus pa bsags pa rnal 'byor gyi bcu/  /

rje rdo rje 'chang gi bka' 'bum/ bla ma spyi bstod sogs/ chos kyi rnam grangs brgya dang drug cu rtsa lnga tsam gyi lung gsan te/ rje 'di nyid la nges par 'khor lo sdom pa
dang dbyer med /  rje btsun 'jam pa'i dbyangs kyi rnam 'phrul dpal ldan sa skya pa'i gdung rgyud mkhyen rab dang thugs rje tshad med pa mnga' ba'i bdag nyid chos kyi dpal
bzang po'i drung du/   bka' 'bum gyi lung gsan te/ de la sa chen gyis mdzad pa rgyud sde spyi rnam sogs sum cu rtsa nyi shu rtsa lnga rje btsun gyi lam 'bras glegs bam ma
gtogs pa'i sa chen rnam thar sogs brgya dang drug cu/ sa paN gyii rigs gter kun dril gnyis brgya lnga bcu lhag tsam gyi lung gsan no// //mkhyenan pa'i gru chen brtson pa'i
rlung gis bskyod//  dbul ba sel bar mdzad pa'i bdag nyid mkhas mchog gung ru shes rab bzang gsang ba 'dus pa 'jam pa'i rna  sogs pa dkyil 'khor ba rtsa

/ / gnyis su bsdus pa dang/ lnga bcu rtsa lngar phye ba gnyis kyi dbang bka'/ phyug sgo ri pas mdzad pa'i phreng ba'i bshad thabs/ phreng ba'i dkyil 'khor dang lha la bstod
pa/ chag los mdzad pa'i sa bcad phreng ba skor gsum gyi lung bshad bka' dang bcas pa gsan/ de bzhin du slob dpon darban A caryas mdzad pa'i rdo rje slob dpon gyi bya ba
thams cad phyogs gcig tu bsdus pa'i bstan bcos kri ya sa mutstsha nas 'byung ba'i dkyil 'khor bzhi bcu rtsa gnyis phreng ba ji bzhin la/ gza' yum/ nor rgyun ma/ gtsug tor
rnam rgyal te bde legs su byed pa'i dkyil 'khor gsum dang bcas pa dkyil 'khor bzhi bcu rtsa lnga'i dbang bskur cho ga rgyas pa dang/ gzhung de nyid kyi lung dang bcas pa
gsan/ gzhan yang mkha' 'gro rgya mtsho'i dbang/ nA ro mkha' spyod kyi byin brlabs/ ku ru kulle dang/ 'dod rgyal gyi rjes gnang 'di dag gi cha lag phran sum cu rtsa gsum/
ma hA ma ya'i rgyud/ rtog bdun sbyong rgyud rnams kyi bshad bka' dang/ de dag gi sa bcad bsdus don sogs cha lag brgyad tsam dang/ sdom gsum rab dbye'i bshad pa tshar bzhi/
rab gnas don gsal gyi bshad pa rgyas pa tshar gsum/ gsang 'dus rab gnas bkra shis rgya mtsho'i bshad pa/ chos rje rdo rje 'chang gi lam 'bras yig chung pod dmar

ma'i lung bir srungs sogs dang/ lus dkyil rtsod spong rnams dang/ rdzogs rims gshed dmar spros med/ 'jigs byed kyi rwa rtse sems 'dzin sogs gsum/ rtsa dbu ma/ nag po rim bzhi/
rim bzhi lam longs/ bde mchog dkar po'i khrid/ ma hA ma ya'i spros med/ de dag gi khrid yig man ngag sogs phran brgyad tsam gyi lung dang bcas pa rgya cher gsan no//
//chos rje sems dpa' chen po mkhar chen brag pa nam mkha' rgyal mtshan pa'i drung las/ bde mchog rdo rje mkha' 'gro/ sangs rgyas tho/ da po nyer lnga/ mtsho skye lugs kyi
kye rdor sku gsung thugs snying po bzhi/ nag po lugs kyi kye rdor bzhi/ gur rigs bsdus/ sam pu TI'i kye rdor bcu bdun ma/ sgrol ma bcu bdun ma/ rnam 'joms bir lugs/ 'jigs
byed ro langs brgyad skor te bla med kyi dkyil 'khor bco lnga'i dbang/ rnal 'byor rgyud la dkyil 'khor bcu gnyis kyi dbang bka'/ spyod rgyud a ra pa tsa na lha lnga/ bya
rgyud rigs gsum spyi dang/ gdugs dkar lha mang/ 'od zer can nyer lnga ste gsum gyi dbang bka' rnams dril bas rgyud sde bzhi'i dbang bka' sum cu rtsa gcig gsan/ rjes gnang
la/ ku ru kulle/ bde mchog sngon po lhan skyes/ mi tri mkha' spyod/ mya ngan med pa'i 'od zer can/ gtsug gtor dri med lha bcu bdun

/ / ma/ dri med lha gcig rnams kyi rjes gnang/ sgrub thabs rgya mtsho'i dam tshig gsum bkod sogs rjes gnang nyis brgya zhe brgyad gzungs chog rjes gnang med pa brgyad rnams
dang/ bla ma nyi ma rgyal mtshan gyis byas pa'i sgrub thabs rgya mtsho'i yig cha'i lung/ sgrol ma dkar mo'i sgrub thabs sogs bzhi'i lung rnams dang/ chos skyong gur gyi
mgon po/ zhal bzhi pa/ pu tra ming srid rnams kyi rjes gnang/ zhal bzhi pa'i gnad kyi yig chung bzhi/ zhal gdams drug/ rten bca' thabs sogs lnga/ bstod pa mi rtog la sogs
lnga ste chos tshan nyi shu'i lung dang bcas pa gsan no// //chos rje rdo rje 'dzin pa chen po nam mkha' tshul khrims pa'i drung du/ dus 'khor sdom chen/ bde mchog la ba
sa bcu gsum ma/ mai tri bcu gsum ma/ rdo rje gdan bzhi'i yab bka'/ yum bka'/ mi g.yo bla med/ phyag na rdo rje khung nyer gcig ma/ sgo drug gzungs chog gi dbang/ gtsug tor
dri med rgyas 'bring bsdus gsum gyi dbang ste/ dbang bka' bcu gcig/ gdan bzhi'i rdzogs rim kyi skor sngon 'gro'i yig rnying/ ba lang rmig sa la brten pa'i man ngag sogs
chos tshan bco lnga/ ma hA ma ya'i de kho na nyid rdo rje sems dpa'i sgrub thabs dang/ rdzogs rims zhi

zhi ba bzang po dang/ nA ro pa'i lugs gnyis/ mi g.yo bla med kyi sgrub dkyil bla chen gyis mdzad pa/ phyag rdor gtum po chig sgrub kyi yig cha bla chen grags rin pas mdzad
pa/ gsang 'dus rdzogs rims bla ma mngon shes can/ btsun mo can/ nag po dam tshig rdo rje gsum gyi yi ge dang/ de gsum ka la rje 'gos kyi yig cha re dang bcas pa'i lung/ sgo
drug gzungs chog gi dkyil chog nam 'od pas mdzad pa dang/ dri med kyi dkyil chog bla chen grags rin pas mdzad pa'i lung rnams gsan par mdzad do// bde chen 'gyur med rdo
rje'i thugs dang ldan pa/ chos rje ras chen zla ba rgyal mtshan pa las/ lam 'bras zha ma lugs gsan te/ de'i byung tshul dang/ khrid yig go brag pas mdzad pa/ brgyud chig
rgyud/ sgrub pa lung sbyin rnams dang/ dpal ldan bla ma'i pod nag mar grags pa'i gzhung ji lta ba bzhin dkri ba/ gnad bcu gcig/ gnad drug/ dbang po rab 'bring gsum rnams
kyi sgo nas dkri ba'i khrid yig/ gzhung bshad man ngag gi mdzod rnams kyi lung gsan/ lhan gcig skyes grub/ mar me'i rtse mo/ mchod rten drung thob/ yan lag drug pa/ phyag
rgya chen po yin med pa/ bsam mi khyab/ gtum mo lam rdzogs/ dpon po bsrang ba rnams kyang gsan/ sbyor drug skor la/ man

/ /lung/ gu ra'i sbyor drug/ tsa mi rga lo khang 'tshams nas brgyud pa'i sbyor drug/ rtsa mi'i sbyor drug 'bring po/ 'khrul 'khor nyer lnga pa/ nang gi nyi zla gza' 'dzin/
rtsa mi'i sbyor phreng rtsa 'grel/ a bha ya'i sbyor drug/ 'tshal pa'i sbyor drug ngo sprod/ rje yo mos mdzad pa'i ngo sprod gsal sgron bzhi/ chos rje kun spangs pa'i sbyor
drug gi khrid yig/ sha ba ri pa'i gzhung chung de'i 'grel pa kun spangs pas mdzad pa rnams gsan no// gzhan yang dus 'khor gyi sgrub thabs rgya gzhung gnyis dang/ tse lu
pa'i sbyor drug sogs rgya bod kyi sbyor drug mi 'dra ba bcu gcig/ nA ro pa'i sgrol sde rtsa 'grel sogs dang/ dus 'khor rgya gzhung bod gzhung 'dres ma'i bcu tsam dang/ dus
'khor gyi 'bro lugs kyi stong thun 'od zer phreng ba rnams gsan/ yang rje btsun rdo rje rnal 'byor ma'i sin dhu ra'i dkyil 'khor du byin brlabs rim par gzhus snyan rgyud
kyi brgyud pa'i lo rgyus/ bla ma brgyud pa'i rnam thar rdo rje'i tshig rkang sogs khrid skor chos tshan nyi shu rtsa gsum gyi khrid lung gsan/ rje btsun ma lhan gcig skyes
pa'i byin brlabs gsan te/ nA ro chos drug gi gzhung chung/ khrid chen drug/ 'khrul 'khor lnga bcu pa rtsa 'grel sogs yig chung skor chos tshan nyi shu rtsa gnyis/

bde mchog lhan skyes kyi byin brlabs dbang bzhi gsan nas/ 'bar ra ba'i mdzad pa'i lhan cig skyes sbyor gyi khrid kyi sngon 'gro/ khrid yig/ rtogs ldan zla seng pas mdzad pa'i
khrid kyi sngon 'gro/ dngos gzhi ngo sprod dang bcas pa/ phyag rgya chen po lnga ldan/ chos drug gi khrid yig chos rje rang gis mdzad pa/ rje btsun mi las chos drug lha
lnga la gnang ba'i dmigs skor/ phyag rgya chen po'i khrid chos rje rang gis mdzad pa/ phyag rgya chen po brda'i skor lo rgyus sogs lce sgom pa'i skor chos tshan/ phyag
rgya chen po yi ge bzhi pa'i khrid yig gsar rnying gnyis/ phyag rgya chen po ga ga ma rnams gsan/ dam pa sangs rgyas kyi chos/ dam chos sdug bsngal zhi byed brgyud pa phyi
ma skor  pa nas brgyud pa'i smon lam dag pa'i chos skor bco lnga sogs chos skor bdun cu don brgyad kyi khrid lugs/ kun dga' dang dam pa mjal ba'i lo rgyus skogs sogs  dam
pa char chen nas brgyud pa'i dam pa'i rnam thar sogs dbang bka'/ rjes gnang rgyud/ gdams pa ci rigs par 'dres pa'i skor chos tshan brgya lhag/ zhi byed rma'i  khrid bcu
drug pa dang/ zhi byed so lugs skor la/ so'i byung tshul sogs dbu bcad ma'i byin brlabs dang bcas pa chos tshan brgyad dgu dang/ phang spyod yul zab don dang/ snyan rgyud

/ /sogs yum brgyud dang sras brgyud dang bcas pa dang yang khros nag lha lnga'i dbang bzhi dang/ byin brlabs gsan nas/ gcod kyi bka' tshom  skor chos tshan nyer bdun tsam gsan/
yang dam chos rdzogs pa chen po gsang skor rgyal ba dgos pa'i brgyud sogs gsum lcan las/ ma sangs rgyas  skor chos tshan bco brgyad tsam dang/ mkha' 'gro snying thig
khrid skor ma bu lnga/ snying thig chen mo sogs chos tshan bco lnga tsam/ de'i rgyab chos  dbang dang lag len

bcu gcig zhal sgrub thabs lugs dang/ rgyal po lugs kyi dbang/ ras chung lugs kyi spyan ras gzigs dran pa rgya mtsho'i dbang lung/ khros nag gter ma'i dbang/ de'i  sogs lnga'i
lung/ karma lugs kyi rje btsun lhan skyes ma lha lnga'i dbang/ de'i phrin las rang byung rdo rjes mdzad pa/  rigs kyi 'jig rten mgon po lha bcu pa'i dbang/ rgyud dang/
sgrub thabs rgya gzhung gi lung

/ /pa rtses pa'i lung/ 'jam dpal shes rab 'khor lo'i rjes gnang/ rgya gar gsang spyod chung ba rtsa 'grel/ sha ba ri'i brda' rgyud rdo rje'i rgyud rtsa 'grel/ rgod tshangs
pa'i ro snyoms sgang dri ba/ tshogs bdag dmar po'i rjes gnang/ de'i brgyud yig skar sa skya pas mdzad pa shas che ba'i chos tshan nyi shu rtsa bdun/ lce sgom pa'i skabs don
gsum pa/ padma dra ba'i sgrub dkyil rgyal ba dpal ye shes kyis mdzad pa bu ston lo tsA bas bsgyur ba'i lung/ phyag rdor gsang sgrub/ khyung gi drag sngags gnyis rnying
ma lugs/ gsang 'dus 'jam rnor gyi sgrub thabs kun bzang che chung/ grol thig/ 'jam dpal zhu lung rnams kyi lung/ rnam 'joms dkar pa ba ri lugs kyi sku gsung thugs yongs
su rdzogs pa'i dbang skur rgyas pa/ de'i dkyil chog sogs lnga'i lung/ gsang 'dus kyi dkyil chog nyi shu pa/ nA ro pa'i brtag gnyis 'grel chen/ dus zhabs snyan rgyud/ nyi
zla sgrub pa/ ye shes spyan sgrub/ dpe med 'tsho'i sbyor drug gi 'grel pa nyi ma dpal ye shes kyis mdzad pa/ ngo sprod mtha' drug sgo 'byed kun spangs pa'i gsung la sher
'bum pas zin bris byas pa/ phyag rdor u tsarya'i rgyud/ uShNi Sha ra lugs kyi skor/ tshe dbang gong khug mar grags pa de'i yig cha phag mo dmar chung ma/ tshe rings mas

rje btsun ma dbul ba'i srog snying las tshogs  rdzong pas bsgribs pa'i skor  tshe ring  ras chung lugs kyi sgrub rgyal la/ rngogs pa'i brtag gnyis  rin chen rgyan 'dra/ lca
sgom pas mdzad pa'i man ngag rin dpungs/ mgur chad lta mtha' sel/ thog pa spyi 'dus/ zhal gdams nyer brgyad pa rnams kyi lung mnga' bdag lugs kyi yig cha'i lung dang bcas
pa/ chos skyong skor la rnam sras ser chen/ drag byed gsang sgrub seng zhon ma/ gar mkhan 'brug zhon zhal bcu phyag bco brgyad ma/ rnam sras zhi ba ljang khu rta la zhon
pa/ rnam sras dmar po g.yas ral gri g.yon mi snying 'dzin pa/ rta la zhon pa/ mdung dmar can seng zhon rnams kyi rjes gnang yig cha'i lung dang bcas pa/ phyag drug pa dkar
po yid bzhin nor bu dang mching kha'i rjes gnang dang lung/ gzhan yang phyag drug pa'i gtor dbang tho yig sgub thabs sogs tshan pa sum cu/ sangs rgyas ston pa nas brgyud
pa'i lung/ mgon po phyag bzhi pa sgo 'tshams brgyad kyis skor ba'i dbang bka'/ mgon po stag zhon gyi rjes gnang dang de'i yig cha/ dur khrod  mo'i rjes gnang dang de'i
sgrub thabs/ chom rkun bcing pa sogs las tshogs rnams kyi lung/ gnyan mgon gdong gnyan tsan 'bum phrag gsum pa'i lugs kyi rjes gnang

/ / klu sgrub kyis mdzad pa'i sgrub thabs bod yig dang bcas pa'i lung rnams gsan par mdzad pa yin no// de ltar bdag nyid chen po 'di nyid kyis mkhan po rin po che 'khrul zhig
tshul khrims rgyal mtshan dpal bzang po'i zhal snga nas bzung ste/ ras chen zla ba rgyal mtshan pa'i bar dge ba'i bshes gnyen mkhas grub dam pa bcu gnyis las dgung lo
bco lnga la rab byung mdzad pa nas lnga bcu rtsa brgyad kyi bar nor bzang bzhin du theg pa chen po thun mong dang thun mong ma yin pa'i chos skor bsam gyis mi khyab pa zhig
gsan te/ de yang rdo rje phreng ba dang kri ya sa mutstsha dang sbyong rgyud dkyil 'khor bcu gnyis kyi dbang bka' lta bu re re bgrangs pa'i dbang bka' mi gcig pa brgya
dang nyer drug/ lam skor cha lag dang bcas pa/ zhi byed skor/ sbyor drugs skor/ gsang 'dus nag khrid skor/ ni gu phyag chen skos sogs khrid chan mang po yod rnams re rer
bgrangs pa'i khrid bka' sum cu tsam/ sgrub thabs rgya mtsho dang brgya rtsa re rer bgrangs pa'i rjes gnang drug cu/ lung bka' dang bshad bka' nyis stong dgu brgya bcu gnyis
tsam gsan te/ chos kyi bang mdzod chen por mdzad de/ de dag ni gsung chos gsan pa snga phyi thams cad phyogs gcig tu bris pa yin no// de nas thos bsam

sgom gsum gyi rim pa la brten nas thugs sbyangs zhing shing bsam 'byung gi rig pas nges par mdzad pa dang/ sgrub pa dang gsan don snga phyi mdzad pa rnams rim pa bzhin du bstan
par bya ba las/ sbyangs pa mdzad tshul ni dgung lo bcu dgu pa la ngor du phyag phebs rjes/ rdo rje 'chang chen po kun dga' bzang po'i drung du byon te/ gsung ngag rin
po che lam 'bras bu dang bcas pa'i gzhung shing gzhung bshad dang bcas pa dang/ dpal gsang ba 'dus pa'i bshad pa shin tu rgyas par gsan/ de dus sngar gsang 'dus la 'dris
par bya ba'i stobs kyis thugs bskyed che bar byung gsungs/ chos rje rdo rje 'chang zhi bar gshegs tshul bstan rjes/ rje 'khor lo sdom pa mus chen khri thog tu phebs te/
bzhugs ring la gsung ngag lam 'bras sogs khrid skor kye rdo rje rgyud gsum/ sbyong rgyud sogs rgyud dang rgya gzhung rab tu mang po'i bshad pa rgya che ba gsan/ lhag par
de nyis la bde mchog rtsa rgyud kyi bshad pa gsan pa'i dus su rje rin po che chos khri'i steng na bzhugs pa de 'khor lo sdom pa zhal bzhi phyag bcu gnyis par gzigs pa chos
mthun gcig gi bar byung/ sang nang sar nas mig gtsum pa'i bar la khar sang gi gsal snang de byung na'ang dngos su gzigs pa'i tshe dbu skya ril le ba'i rnam pa las ma byung
gsung/ de nas rje 'di la dpal 'khor lo sdom pa dngos su 'du shes pa'i

/ /mos gus rgyun chad med pa mnga' bas 'phral yang rje 'khor lo sdom pa zer ba'i rgyu mtshan yang de yin cing bla ma rnams kyi sku 'dra thugs dam bris sku bzhengs pa'i dus
su yang rje 'di'i sku 'dra 'khor lo sdom pa nyid bzhengs gsungs/ de dang dus mnyam du mkhas pa'i dbang phyug dam pa gung shes rab bzang po'i drung du yang dpal ldan sa skya
pas bdag mdzad pa'i dkyil 'khor che ba mkha' 'gro rgya mtsho nas chung ba rdo rje rnam 'joms yan gyi phyag len phra zhib rnams dang/ sbyong rgyud ma hA ma ya sogs rgyud
skor tshar gsum rab bshad pa tshar bzhis thog drangs kye rdor rnam bshad/ gshed dmar lha lnga sogs kyi gzhung skor sogs bshad bka' bsam gyis mi khyab pa gsan/ mdor na sngar
chos kyi rnam grangs gsan pa'i skabs su bshad pa ltar rgyud gzhung man ngag gi bshad bka' sogs rnam grangs de tsam la sbyangs pa mdzad de/ dus phyis dbang bka' bshad
bka' man ngag sogs 'phral du gang mdzad pa dpe gzigs pa sogs mi dgos pa'i rgyu mtshan 'dis shes so// gang gang tshogs mi shel rgya pa bsags bstan 'dzin skyes mchog khyad
par can// de dag 'bad med lhun gyis grub par skal bzang gdul bya'i pad mo'i tshal// rnam par rgyas dang log smra'i ku mud zum par byed cing thub pa'i bstan// nyin mor

mdzad pa dam pa rnams kyi rang bzhin 'di ni ngo mtshar rmad// ces bya ba bar skabs kyi tshigs su bcad pa'o// thams cad mkhyen pa bu ston lo tsA ba chen po nas brgyud pa'i chos
skor dpal dus kyi 'khor lo'i rgyud 'grel gyi bshad bka'/ dpal 'dus pa rtsa rgyud kyi bshad bka'/ 'grel pa sgron gsal mtha' drug rab gsal dang sbyar nas mdzad pa dang/
bde mchog rtsa rgyud dang rnal 'byor ma kun spyod kyi bshad bka'/ sam pu bi'i rgyud chen po'i bshad bka'/ rnal 'byor gyi rgyud de nyid bsdus pa'i bshad bka'/ rnal 'byor
rgyud kyi 'grel pa phal cher gyi lung rnams chos rje rin po che 'khrul zhig tshul khrims rgyal mtshan pa'i drung du gsan pa yin gsung/ gzhan yang chos rje mkhar chen grags
pa nam mkha' rgyan pa dang/ chos rje ri khrod dga' ldan pa nam mkha' tshul khrims sogs la gsan pa'i chos skor rnams la yang rang rang gi phyag len mdzad tshul dgos 'phrag
'phral du mtha' dpyad te de shin tu nges par mdzad gsung/ de dag ni gtso bor bsam byung gi shes rab kyis legs par dpyad de rnam par nges pa'i mkhyen rab kyi rin po che
dri ma med par sbyangs pa'i tshul bstan pa'i skabs su rig par bya'o// de nas thugs dam bsnyen pa dang sgrub pa mdzad tshul ni/ thog mar rab tu ma byon byung gong dgung lo
bcu gcig pa'i thog tu gshed dmar lha lnga'i grangs bsnyen tshang ba yongs rdzogs mdzad cing /

/ / dgung lo bcu drug gi steng du rdo rje 'jigs byed kyi bsnyen pa bsgrub pa bdag 'jug dang bcas pa dang/ bcom ldan 'das rdo rje dbyings kyi bsnyen pa rgyas 'bring bsdus gsum
du gsungs pa las/ bsdus pa rnal 'byor chen po bdag rdzogs mdzad de/ gtso bo rnam par snang mdzad nas/ rdo rje 'bebs pa'i dar lha so so la bsnyen pa rang sngags 'bum phrag
bzhi bzhi dgos par gsungs pa kha skong gi sbyin sreg dang bcas pa dang/ 'khor los sgyur ba'i nye bsnyen ji ltar bshad pa bzhin du grub par mdzad cing shugs che bas brgyud
sde bzhi ka'i dbang ka bka' sogs byed pa'i 'dun pa byas te/ dkyil 'khor so so'i bsnyen pa mdun pa btang/ ma rgyud la yang gsang 'dus 'phags lugs/ gshed dmar lha lnga/
rdo rje 'jigs byed rnams dang/  /  ma rdor dbyings/ bya rgyud la rdo rje'i rigs kyi / rnams la bsnyen pa kha skong sbyin sreg

g.yeng ste ma grub gsung/ thugs dam mtshan med kyi skor ni/ thog mar chos rje ye shes rgya mtsho ba la gsang 'dus dmar khrid gsan pa'i dus/ de kho na nyid kyi la nges shes
tsam ma byung na'ang/ phyi rol gyi snang ba sgyu mar shar te khang khyim sogs la thogs pa ma yong snyam pa dang/ rmi lam phal cher zin pa'i dus su'ang rmi lam bzung ste dga'
ldan du byams pa dang rgyal ba rab gsal gnyis kyi drung du mdo rgyud kyi chos kyi dri gtugs byas pa'i grub mtha' thun chos rje ye shes rgya mtsho ba sgo rir bzhugs pa'i
drung du yang rmi lam bzung phyin te ya ga'i dri btugs dang/  chos rje ri phug tu phebs dus bstod dbyangs zhu dag byas pas rmi lam gyi de kho nar byung/ chos rje'i gsung
gis khyed la rmi lam pa'i zhal bskur yang gsung/ 'di'i skabs zhig shig tu sku khams cung zad bsnyel ba'i rnam pas mnal lam du bshes chen po 'khor mang po yod pa zhig 'byon
pa yin zer ba'i gzhi lan grabs gshams

/ / rnams byung ba dang/ bud med zhig gi phyag tu sim snyan gtad nas/ chos skyong gi bskul gyis zer byung bas/ sil snyan phyag gis dkrol zhing bskul mang po mdzad pas/ mgon
po chung ba'i rnam 'phrul sku mdog sngon po g.yas ral gri dang gzhon g.yon zhags pa bsnams pa zhig rngam zhing byung bas de rnams 'khor bcas sngangs shing bros/ khyad par
gtso bo de'i skye nas zhags pas bcings/ gsod pa yin zer byung ba la bar mdzad pas ma shi tsam la btang ba zhig mnal lam du byung bas/ mnal sad ma thag sku las kyi 'brum
bu thams cad sangs pas dngas pa zhig byung bas/ de nas brtsams te mgon po chung pa la gtang rag gi tshul du tshes brgyad kyi dus gtor 'chag med gnang ba yin no// dngos gzhi
sgrub pa mdzad tshul ni/ dgung lo nyer gsum pa stag lo la sngon rgyal ba ka brag pa'i slob ma tshe'i rigs 'dzin bsnyen te da lta yang bzhugs pa'i rten ma jo yod pa cig
dang/ skad gnyis smra ba chen po thar pa lo tsA ba nyi ma rgyal mtshan dpal bzang po dang/ grub chen u rgyan pa'i slob ma rtogs ldan zla ba seng ge la sogs pas sgrub pa
mdzad cing byin gyis brlabs pa'i gnas smon mkhar rdzong du/ thar lo'i gzim khang spe'u la rje nyid gcig pu bzhugs shing/ de'i 'og gi 'du khang gi sar

rje sa chen gyi slob ma byang chub sems dpa' stag gi skye bar brtsi ba/ chos rje ri khrid pa sangs rgyas dpal pa dpon slob gnyis kyis bzhugs/ zhabs stog tog nye gnas dpal legs
kyis byas shing/ dgung lo nyer gsum pa stag gi lo nas/ nyer lnga pa 'brug gi lo rdzogs pa ste lo gsum gyi bar la thugs dam sgrub pa kho na mdzad de/ gtso bo kho na sgom
na'ang nus pa shed zhan pa sogs kyi mthus/ rtsa rlung gi nus pa chen po ni ma byung/ rgyal ba mus chen gyis 'khor 'das dbyer med lta ba ngo sprad pa ngor du sdod dus nas
blo yul du bde mo yod pa'i stobs kyis lta ba la bogs chen po byang zhing/ sngar gsang 'dus rim lnga sogs zhus pa'i 'bras bus rmi lam 'dzin pa sprul bsgyur sogs dang/ gnyid
'od gsal du 'char ba sogs la dka' tshegs mi dgos pa dus rgyun du yong ba byung zhing de nas bzung ste dus phyis g.yeng ba chen po rang ma byung gi bar la chos bshad
pa dang dbang bka' byed pa sogs thams cad lta ba kho na'i steng nas sgra dag stong du byed thub pa tsam yod na'ang ding sang g.yeng ba shin tu che bas de ji lta ba bzhin
mi yong ba 'dug gsungs/ rang res gtor ma la chag tsam ma gtogs bsnyen sgrub cher ma byas na'ang chos skyong rnams kyis rtsis chen po byas te/ lan cig gi tshe rlung rgyas
pa'i stobs kyis g.yal byung bas ma le bud

/ / de/ zhag gnyis kyi bar du thabs lo byas na'ang ma chud/ gzhis ka gnas gsar na lha rje yon tan zer ba yod pas 'bod du nye gnas nam langs la gtong rtsis byas pa'i tho rangs
rmi lam du mi nag po dung long can cig byung nas ma le ngas 'jug pa yin zer nas bcug pa'i rmi lam bung bas/ gnyid sad pa na ma le chug na lha rje 'bod dgos pa ma byung
gsung/ gzhan yang 'di'i dus chos skyong sa skya'i gur mgon/ rgyal po chen po rnam thos sras/ dpal mgon zhal bzhi pa/ zha lu'i lha mo rab brtan la sogs chos skyong rnams
kyis ma 'ongs ma 'ongs pa na gnas gzhi chos 'khor sogs 'dzin dgos zhes pa dang/ gnod byed byung na de rang rnams dngos su 'ong nas phrin las sgrub/ khyed rang la gnod byed
byung na ma gtogs khyed rang gis gtor ma lag tu blangs nas rgyab na ha cang sdig che zhing sems bskyed la gnod pas ma byed zer ba sogs chos skyong gi rnam 'phrul za zi
mang po byung zhing rmi lam bzung ste sa skya'i gam rum la mjal du phyin pas mgon po sku mdog dkar po zhig dang mjal ba rmi zhing/ phyis sku mdog nag po shin tu 'jigs pa
la gtor ma dngos su phul ba'i rmi lam yang byung gsungs/ de ltar bstan pa'i snying po sgrub pa'i bcud// 'chi med bdud rtsi mkhyen brtse bltam pa'i tshul// dben pa

bsten pa'i che pa ma dang// yi dam mkha' 'gro chos skyong du yis// lung bstan dbugs dbyung brnyes shing byin gyis brlabs// lung rtogs bstan pa spel ba'i rten 'brel 'grig//
zab don rgyal ba'i dgongs pa ji bzhin mkhyen// thugs rje tshad med sems can khams kun khyab// ces brjod do// gzhan phan phrin las mdzad tshul ni/ gdul bya'i ngor mngon pa
tsam las gtso bor bzhag gi/ gzhan du na skyes bu dam pa rnams gzhan phan mi mdzad pa'i skabs med de/ sangs rgyas rnams kyi g.yo ba ni// rgyu med 'gal yang yod min te// dbugs
kyang sems can rnams la ni// sman slad kho nar yang dag 'byung// zhes 'phags pa lha'i zhal snga nas gsungs pa ltar ro// de ltar na rje 'di nyid dgung lo bco lnga pa
la rab byung mdzad rjes nas sngar bshad pa ltar/ chos rje rin po che dpal grub pa las bcom ldan 'das rdo rje dbyings kyi phyag lenan phyag khrid shin tu nges par gsan pa'i
rjes thog de nyid la/ rnying ma ba bla ma gtsug tor ba'i bu dge bshes tshe brtan dpal rgyal zhes bya ba rdor dbyings kyi tshig ris byang po blo la yod kyang mdzub khrid
la song ba cig la rdor dbyings kyi mdzub khrid yongs su rdzogs pa mdzad/ rta lo de nyid kyi dbyar dus su/ phyis su kun mkhyen tshul khrims rgyal

/ / mtshan pa'i gzim dpon mdzad cing/ bkra shis rdzong kha ba sogs kyi bla mar gyur pa'i gzim dpon byang chub chos ldan pa zhes bya ba sngar phar phyin gyi chos skad chad sla
tsam cig pa rdor dbyings slob pa yin zer ba dang/ dkon mchog grags zhes bya ba dang/ rin chen dkon mchog ces bya ba ste mtshan nyid pa gsum gyi rdor dbyings slob pa'i
mdzub khrid gnang ba dang/ dgung lo bcu drug pa lug lo dbyar rdo rje 'jigs byed kyi rdul tshon gyi dkyil 'khor bzhengs te/ sgrub mchod mang du mdzad pa'i bu la stod lho pa
dge bshes 'od zer dpal zhes bya bas lhan du skyed rdo rje 'jigs byed kyi dkyil 'khor gyi dbang bka' gnang/ dgung lo bcu bdun pa spre sprel lo dbyar stod 'brang rgyab zhes
bya bar chos bar la byon dus/ sngar gyi grwa sa gzigs chos ldan sogs bdun la rdor dbyings kyi dbang bka' mdzad/ dgung lo bco brgyad pa bya lo dpyid bla la nyi ma grags
pa sogs 'ga' zhig la rdo rje dbyings kyi bshad bka' gnang/ khyar po dbang ldan chos 'khor nas slob dpon tshe brtan pa dpon slob rnams dang/ da lta'i thun dpon grub pa sogs
byung nas dpal mchog rigs bsdus kyi dbang bka' tshar gnyis/ rnam snang mngon byang dang 'chi bdag 'joms pa gnyis tshar re mdzad cing/ de rjes ston ka dpon po dkon mchog
rgyal po dang/ slob dpon byang chub

bkra shis pa sogs la gsang 'dus mi skyod rdo rje'i dbang bskur mdzad pa nas gzhan phan gyi mgon ga skyab pa yin no/ dgung lo bcu dgu pa la ngor e waM chos ldan du/ chos rje
rdo rje 'chang chen po'i drung du dbyar po gsung ngag lam 'bras gsan pa dang/ rgyal ba mus chen pa'i drung du rgyud 'bum yongs su rdzogs pa'i lung gsan pa sogs mdzad pa'i
tshe/ lus bde ba can pa slob dpon rin po che bla rin pa zhes bya ba/ dus phyis bdag chen rin po che blo gros pa dang/ rab 'byams bstan pa nyi ma sangs rgyas 'phel ba dang/
chos rje kun mkhyen go rams pa la sogs pa'i bla ma mdzad pa de dang/ dge slong rdo rje rgyal mtshan pa zhes bya ba la sogs pa mus pa'i grwa pa mang po dang/ mnga' ris
pa/ khams pa gzi/ nyag re zil non pa/ lho pa sogs grwa pa mang po la rdor dbyings/ gzungs grwa lnga/ kye rdor 'grel pa lugs sogs mang po dang/ khyad par du lho pa stag rong
tsha ba mang po la mi 'khrugs pa dang/ 'chi bdag 'joms pa bu lugs la mi 'chi gnyis zhes brda' chad byas nas/ gshin gson gyis gyi don byed pa zhig yod tshod 'dug pa bzhin
de gnyis kyi dbang bka' mang rab mdzad/ de'i zhor la gzhan yang gnang dgos byung bas/ ngor du bzhugs ring snga ting dril bas mi 'chi gnyis kyi dbang bka' tshar brgya
dang gnyis gnang dgos byung/

/ / gzhan yang rnam sras rjes gnang sogs du ma mdzad/ de nas glang lo la ri phug tu bzhugs dus mkhas pa'i dbang po zhang ru bas bka' shog gnang/ nang ba ris pa dbon po nyi
ma snying po sogs dpon gsum la rdo rje rtse mo'i dbang bka' gyis gsungs pa'i zhal ta phebs pa la brten rtse mo rigs bsdus kyi dbang gnang/ de'i 'phro ma gzhi ba rnams la
yang yo ga'i dbang bka' yang rab dang/ phog TIka chen mo'i bshad pa yang gnang/ stag mo nas 'brug lo rdzogs

nges shes chen po skyes/ de nas zhu ba dang/ zhe dgu'i gsol 'debs nang rten gyi rab gnas sogs gnang dgos bzhugs nas dbyar dgun thugs mdzad pa ma gtogs gzhi'i grwa pa dang/
ngor dang khams mnga' ris gzhan yang byangs stod/ shangs/ rta nag la sogs brgya tsam/ nyung dus bzhi bcu tsam la dbang bka'/ bshad bka' gar dbyangs bris thig sogs bsod pa
rnams kyang dkyil 'khor de'i bar skabs rta lo nyan pa chos chos rje rin po che nam mkha'i mtshan la/ zha lu pa pa rnam shangs

/ / shing tshun/ rta nag 'da'/ bsam grub rtse skor/ stag ma tshun chad kyi khang gzhis mi dang dud 'gro/ chu nang gi srog chags/ tha na zhing kha'i grogs sbur tshun chad gsal
la rdzogs pa mngon sum ltar mthong ba byung zhing sangs rgyas kyi kyis sems can la gzigs tshul yang 'di 'dra zhig yin pa 'dra snyam pa byung zhing/ de nas bzung ste dus
phyis bskor skor gyi bar 'dod na mun pa la yang dpe cha mthong ba sogs byung pas/ kre po rab 'byams pa rin chen rgyal mtshan pa sogs la mtshan mo mun pa'i nang nas lung
mang po bya pa sogasas kya rgyu mtshan yang de yin gsungs/ dgung lo sum cu rtsa gcig pa khyi lo hor zla bcu gcig pa'i nang du/ sde pa rgyal mkhar rtse na zhal ta mdzad/
dbang ldan chos 'khor du mkhan po la phebs dgos byung nas dbang ldan chos 'khor ba rnams sngar sngags kyi grwa sar song bas dang tshugs cher mi 'dug pa rnams la dge 'dun
kun gyi gung tshigs la yol ba dang/ chang dgongs sogs byed sa med pa'i 'dum khrims gtsang ma bcas/ rab byung bsnyen rdzogs sogs kyang mkhan slob tshang ma'i cho ga rnam dag
nyid phyag len btsugs/ de'i dgun zha lu nas kyang grangs mang po byung ba dang bcas pa rnams la/ rgyud sde spyi'i rnam bzhag chen mo dang/ rdo rje 'byung ba'i

TIka chen/ gsang 'dus 'phags lugs sogs bskyed rdzogs kyi bshad bka' rab tu mang po dang/ dbang bka' yang thog zhig mdzad/ de dus kyang me tog gi char chen po babs pa sogs ngo
mtshar ba'i ltas du ma byung/ phag lo dbyar po sde pa chen po rgyal ba bar rtse pa dang/ nor bu khung rtser zhal ta zhus/ yo ga rdo rje rtse mo'i dkyil chog gi steng nas
gzhung len mkhan byung tshad sgrub mchod la tshud pa'i rdo rje rtse mo rigs bsdus kyi dkyil chog mkhas pa'i yid 'phrog gi steng nas sgrub mchod chen mo'i phyag len btsugs
pas de lo sgrub mchod bdag 'jug pher ba bdun cu tsam byung/ de nas dbang ldan chos 'khor yang sngar chos rje bsod rin pa dang/ mkhas grub mgon po rgyal pa nas bzung/
yo ga'i grwa sa chen por 'dug kyang/ dge 'dun tshogs sa'i gtsug lag khang sogs mi 'dug pa dang/ rtse mo rigs bsdus kyi dkyil 'khor dang sgrub mchod pa shong ba'i lha khang
zhig dgos pa 'dug dgongs nas gtsug lag khang bzhengs pa'i dgongs pa gnang na'ang/ phag lo nag chen po dbus su gnas zhes pas bzhengs su ma btub/ glang lo hor zla bzhi pa'i
nang du bsam sdings nas kun mkhyen 'khrul zhig chen po skyin mkhar chab tshan la phebs byung pa gdan 'dren zhus/ lha khang gi sa gzhi la byin brlabs dang phyag nas gnang/
zla ba de'i nyer gnyis

/ / la slob dpon ka ring pa sogs bos nas lha khang gi 'gram bting/ de nas bzungs te yos lo hor zla bdun pa'i tshes bco lnga la rab tu gnas pa rgyas par mdzad pa'i bar te/ de
ltar lo gsum gyi bar du chos 'khor du lha khang gtsang khang gnyis mar dus gsum sangs rgyas kun mkhyen bus bu ston yab sras gnyis/ kun mkhyen 'phags lo/ sku zhang chos
rje nam mkha'i mtshan can/ mkhas grub mgon po rgyal mtshan/ rje de nyid kyi sku 'dra lha bzo bas dad longs kyis bzhengs pa ste sman sku 'bur dod dgung logs ris la rdo rje
dbyings/ kun rig/ mi 'khrugs pa/ 'chi bdag 'jom pa ste zhing khams bzhi/ khyam ka ba bcu drug la sgo gdongs g.yas la 'jam dpal rtsa rgyud las gsungs pa'i bris sku mthong
ba don ldan/ g.yon la kun mkhyen bu ston yab sras gsum la sdom gsum gyi bla ma brgyud pas bskor ba/ nub kyi g.yon zur nas brtsams te/ sman bla'i zhing khams/ de'i g.yas
su bde ba can gyi zhing khams/ de'i g.yas su kun mkhyen bu ston chos rje'i sku 'dra rnam thar ma/ de'i g.yas su gtsug dgu'i zhing khams/ de'i g.yas su sbyong rgyud kyi tshe
dpag med/ zhal byang bstan la lho nub nas brtsams te klu dbang rgyal po la sangs rgyas sum cu rtsa lngas skor ba/ de'i g.yas su nor bu rgyas pa'i gzhal med khang gi bkod
pa/ de yi

g.yas gung chen la thub pa la gnas brtan bcu drug gis bskor ba'i zhing khams chen mo/ de'i g.yas su byams pa'i zhing khams/ de'i g.yas su 'jam dbyangs dkar po/ shar sgo'i lhor
nag po/ de'i g.yon du spyan ras gzigs/ shar sgo'i byang du phyag rdor 'gro bzang/ de'i g.yas su sgrol ma nyer gcig ma ste zhing khams bcu drug skor lam la sangs rgyas
stong rtsa/ seng  dpang skong phyag rgya pa dang/ mgon khang du rnam sras zhi drag/ rdo rje rab brtan ma rnams sku 'bur dod shin du tu che ba dang bcas pa bzhugs pa'i gtsug
lag khang yongs su rdzogs pa bar chad kyi ris gang yang med par grub nas/ rab tu gnas pa mdzad pa'i phyir/ rdo rje rtse mo'i sa chog rgyas par mdzad pa la gar pa bdun
/ spyir sgrub mchod pa dgu bcu tsam gyis rdo rje rtse mo'i sgrub mchod bdag 'jug dang bcas pa mdzad pa'i steng nas lha khang la rab gnas rgyas pa bkra shis rab rgyas nas
'byung bzhin snang/ mnga' rgyas pa'i sbyin sreg mdzad pa'i tshe rtse mo'i gsang ba yum bzhi'i mchod gar ba bzhi bcu tsam dang bcas te rab gnas shin tu rgyas par mdzad/ de
nas bzungs te dbang ldan chos 'khor bdag mdzad pa'i bar dgun dang dpyid kha ri phug tu phebs nas dbang bka' dang bshad bka' sogs gnang zhing dbyar po chos 'khor du phebs
te rdo rje 'byung

/ /ba'i TIka sogs bshad bka' dang/ khrid bka' blo sbyong sogs cung zad gnang/ dgung lo so bdun so brgyad la ri phug gi gzim khang gong du rgyud 'bum ston pa ba sras kyi bka'
'bum gyi lung gnang/ de'i skabs zhig shig nas zha lu phu'i seng ge brag sogs kyi ri mtho ba rnams la sku mtshams nges pa can zhag nyi shu tsam mdzad/ dpon slo bzhis phebs
pa'i dus su/ nyin gcig po ta la'i lho phyogs chos 'byung grub ces bya ba'i rtse la bzhugs pa'i dus su/ dpon slob rje nyid dang gnas brtan chos shi ba/ chos mdzad kun dga'
rnam grol te gsum gyis mthun snang du grub pa sku tshe'i tshad dang phyi ma'i zhing khams la sogs pa gsal bar lung bstan gnang na'ang zhib par 'drir 'brir ma gnang/ dgung
lo so dgu pa rta'i lo la sku bad shin tu bsnyes pa zhig byung/ zha lu tshogs 'dren pa 'gyed bcas bka' 'gyur gsung sgrogs sogs sku rim ji snyed dang/ dbon po bkra shis
pa sogs sman pa mkhas pa du ma bskur nas gso ba sman mang du zhus kyang sku skyed ma byang gi bar du sku gshed zhan du song ba byung dus/ sngar rgyal ba mus chen gyi'i
gyis lung bstan pa/ dgung lo so bdun khongs su tsa rir byon na mkha' spyod dngos su gzigs pa cig yong bar 'dug gsung ba zhig yod pa de las ni thal 'dug na'ang/ 'chi sa tsa
rir byung na phyi ma mkha' spyod du 'gro dgongs pas/ lam

gyi bar chad sel ba'i phyir lha sar jo bo dang mjal/ smon lam btab nas rwa sgreng skor/ de rjes tsa ri la phebs nas de kar bzhugs rtsis mdzad/ bya bral mdzad de dpon slob drug
gis lha sar phebs/ jo bo rnam gnyis la sogs pa'i brten gyi drung du dkar me/ snyan dar/ gser chab gsol ba sogs dang/ zhabs skor 'bum gter sogs mdzad pa'i tshe lha sar
ye shes kyi mkha' 'gro mo zhig gis gser btul ma zho gang phyag tu phul/ phyis lha ris pa shAkya bas dpal dus kyi 'khor lo sogs thugs dam bris sku drug bzhengs/ pad brgyan
gser la btang pa'i ras bris da lta  phyogs na yod pa yin no// mkha' 'gro de ni skor lam la gser 'bul dus mjal ba ma gtogs phyis gang na'ang mi 'dug gsungs/ de dus jo bo
bcu gcig zhal gyis gyi drung du phyag mchod mdzad pa'i tshe sems can la dmigs pa'i snying rje tshad med skyes/ smra sngags chen po shor ba'i dus su nyams snang la jo bo'i
zhal nas/ khyod mthong thos dran reg gi sems can thams cad ngan song du mi 'gro bas sems bskyed rgya chen po bskyed zer ba cig byung ba sems la bzhag nas mi mangs la byin
brlabs lag pas byed pa'i rgyu mtshan de yin gsung/ tsa rir gshegs pa la dpal ldan rdo rje rab brtan ma shin tu 'phreng ba'i gdug rtsub chen po dang/ khyad par lha sar
sle ma khang

/ / gsar du bzhugs nas dus gtor mdzad dus dngos su byung ste gtsang ma phyir 'byon dgos zer ba sogs byung ba dang/ yer par phebs dus kyang zhabs nam za'i thu ba nas 'then pa
dang/ shin tu 'tshub par byung pas slar yang gtsang la phebs dgos byung/ de'i dus gnyan mkhar nag gi rang 'byung shel gyi  padma 'byung gnas zhal gzigs pa dang/  bcu'i
dus su yer pa'i ri rnams mkha' spyod dkar dmar du gzigs pa sogs ngo mtshar du ma byung gzigs te der phebs/ gzhan phan 'phrin las kyang sngar bas cher song/ kun mkhyen bu
ston / khyad par dpal dus kyi 'khor lo'i rdul tshon gyi dkyil 'khor bzhengs te dbang gnang ba sogs kyi ngo mtshar che ba 'ga' zhig gnang na'ang zhib par 'dir ma gnang/  chos
lung mtshan chen 'di

tsam dang/ kye rdo rje mtsho skyes lugs/ 'grel pa lugs/ 'jigs byed ro langs brgyad skor/ sgrol ma bcu bdun ma la sogs pa sa skya pa'i lugs kyi dbang bka' mang po dang/  lam
'bras kun mkhyen go bo rab 'byams pa'i dbon po legs pa ba sogs kyis thog drangs/ rta nag dang ngor nas byon pa'i dge bshes mang ba lnga bcu tsam/ nyung ba gsum gzhan yang
dril bu rim lnga/ bde mchog dkar po sogs khrid bka' mang rab gnang dgos byung/ khyad par yo ga'i bstan pa dar rgyas su btang ba dang/  byi ba lo la yoo ga'i grwa sa yod
pa'i dpal 'khor sde chen/ mkhar kha chos sde/ rtsis gnas gsar/ zha lu pa gsung shog gnang nas/ rdo rje rtse mo'i sgrub mchod pher ba thams cad dbang ldan chos 'khor du spyan
drangs phebs pa rnams kyis rdo rje rtse mo'i sgrub mchod rigs so so'i bdag 'jug dang bcas pa zhag bco lnga'i bar la bye brag phar mo'i khreng ba brgya rtsa dang/ lha'i
bshos gtsang/ a ka ru dang/ tsan dan las grub pa'i bdug

/ / spos reng bu rnams rigs so so re re la'ang brgya rtsa brgyad re phul ba'i mchod pa'i phreng ba dang/ dge 'dun so so la yang 'phral gyi zhabs tog mang ja 'bul ba sogs thugs
dgyes pa chen po dang ldan pa phyag thog nas bsgrubs te rtse mo rigs bsdus kyi sgrub mchod gangs can khrod du gsum khegs par mdzad de/ rnal 'byor rgyud kyi bstan pa shin
tu rgyas par mdzad do// dpal ldan rnal 'byor rgyud rgyal bstan pa'i srol// rgya cher rgyas mdzad kun mkhyen rin chen grub// gang gi ring lugs ring du gnas pa'i phyir//
rtse mo rigs bsdus rtsa ba tshugs mdzad de// rnam dag phyag len cho ga ma 'khrugs la// rgyud dang mkhas grub du ma'i bzhed gzhung bzhin// dam tshig ldan zhing cho ga'i
tshul sbyangs pa// brgya phrag longs pas deng sang bar du sgrubs bsgrubs// ces pa ltar chos 'khor ba'i dge bshes gzhon pa rnams kyis kyang rtse mo rigs bsdus las sogs pa
yo ga'i dkyil 'khor rnams la slob gnyer yang dag par byas pa rnams la dbang bka' mdzub khrid gar dbyangs bris thig sogs gang la gang dgos mdzad pas chos 'khor ba rnams spyir
yo ga la byang ba dang/ khyad par rtse mo rigs bsdus kyi sgrub mchod lo dar du yod pa la cho ga byang ba brgya lhag tsam re yod pa 'di yang rje nyid kyi phrin las kyi
'jug dam pa yin/

de nas dgung lo zhe bdun pa stag lo la/ dus zhabs pa dge bshes tshul khrims dang/ bla ma kun dga' snying po/ dge bshes gser bzangs rnams kyi sku mdun du ding deng sang zha
lu na dus 'khor gyi lag len cha phra ba 'dug pas nag nya kha dus 'khor sgrub mchod tshugs pa'i bdag rkyen mdzad dgos zhus pa las/ sku drung nas nger chos 'jig rten cha phra
bas cis kya mi yongs yong gsungs pa la/ nged rang rnams kyis kyang las byed bskor ba sogs zhabs tog byed pas cis kyang gnang dgos zhes nan bskyed zhus pa la brten/ dus
'khor gyi nag nya'i sgrub mchod tshugs/ phyag len zin ris kyi thugs rtsom yang gnang ste/ de lo sgrub mchod pa bzhi bcu byung/ de nas grwa pa rnams kyis las byed kyi khur
dang lag len dpe cha sogs byang bar byas te/ dang dos dod dang khur chen po byas pa la brten/ ding deng sang nag nya sgrub mchod la dus 'khor ba brgya zin re cho ga byang
bar yod pa 'di yang snga ma ltar ro// sgrub mchod tshugs pa'i lo de'i dgun so dge slong chos legs pas thog drangs lnga bcu tsam la dus 'khor rgyud 'grel gyi bshad pa rgyas
pa tshar gcig mdzad/ dgung lo zhe brgyad pa yos lo la sku grib la brten nas bsnyel snyung gzhi drag po byung ba la/ rgyal mkhar rtse nas 'tsho byed shin tu mkhas pa
dbon po shes rab gnang ste gsol gsol sman dang sku rim shin tu che bar bsgrubs pas

/ /skyon ma byung ba'i de'i tshe/ lha rje dbon po shes rab pas da lan sku drung rang nas mnal lam brtag pa cig mdzad par zhu zer bas/ nub cig rmi lam la mkha' spyod la 'gro
ba yin zer te lho nub phyogs kyi nam mkha' la 'phur te byon pas/ me tog pad ma'i tshal shin tu rgya che ba yod pa'i bar snang la shel gyi mchod rten shin tu che ba cig 'dug/
de'i nang du 'gro bar brtsams te drung du phyin pas/ nang na bud med kyi skad cig gis da dung yong ma ran pas sgo mi 'byed zer ba cig byung ste/ sgo drung du bsdad yod
tsa na bud med dmar mo cig gis me tog gi gang bu gsum byin nas 'di gsum kha ma bye bar khyod kyis sgo mi phye zer nas log pa cig rmi rmis pas da lan mi 'chi ba 'dra zer
ba byas gsung/ de nas dbyar so rgyal mkhar rtse phyogs la nor bu khyung rtse'i sgrub mchod la phebs dgos shar/ de dus sngar gyi snyung gzhi'i babs kyis zhabs pus ma bde
ba yod pas/ nying ro skyid khud kyi chu tshan phan zhes sde pa nas kyang bka' bskul/ zhabs tog mdzad de chab tshan la phebs dus/ skyid khud lha khang mdun gyi brag gdong
chu shin tu rgyas te lam kyang yang chus nub pa zhig la phebs pa na chibs pa nub ste chu dkyil du nub pa na thugs dgongs la 'pho ba mdzad dgos

dgongs nas/ spyi bor rgyal ba mus chen sgom bsgoms / lta ba la bzhag pa'i tshe phul 'khrul snang thams cad dang bral ba'i lta ba gsha' ma cig skyes byung bas yin nam/ 'di drang
don yin gyis nges don la slu la chos gsungs pa'i phyir phebs pa yin te/ sang nyin chab la phebs pa'i do nub de mnal lam gyi tshul du/ drangs cig shig dang/ bud med gle'u'i
sham thabs gon pa zhig byung nas/ gnas 'dir bzhugs pa zhu zer/ mi snor gsungs pas 'o na chos cig zhu zer ba yang sems bskyed cig bor/sang bdag ga gnas su 'byon par
zhu zer nas mdun de na mtsho cig 'dug pa la thims song bas/ stor bu mo la thad sbrul du 'khyil ba cig 'dug pas/ de'i klu de dang brag gi gzhi bdag de yin pa 'dra zhes gsungs
so/ chus ma gnod cing / phyis dpe mthong tsa na bla ma mar pas/ chu bo gaM ga chu che yang// ye shes mkha' lding gis gdams pa yod// ces gsungs de 'di bzhin du 'dug snyam
pa byung gsungs/ de nas chab tshan gyi rjes la/ rwa lung la phebs te bka' brgyud kyi bla ma'i sku 'dra rnams dang mjal ba'i tshe/ mi la ras pa'i sku la shin tu dad cing
sems zin pa'i lta ba rnam dag cig 'khrungs/ der sngar phyag mkhar bsnams dgos pa zhig yod pa'ang de dus sku gshed skyes bsnams mi dgos pa byung/ de dad pa skyes pa'i
byin brlabs kyis rkyen byas chags sgo sangs pa yin pa 'dug gsung/ de ltar na sngar gyi snyung gzhi de sku grib la brten pa dang/ gsol sman kyang dug shas che ba mang po zhu
dgos pa la brten sngar thugs sbyangs mdzad

/ /pa phal cher bsnyel ba cig la sngar bas kyang de 'dra'i rigs cig shig byung ba la za phu lung gi dwags kyi gter lung gsum pa nas rnam 'joms kyi khrus chu yin zer ba cig
byung ba gsol ba la brten nas sngar thugs la bsnyel ba rnams kyang thugs dran gsos pa cig byung bas des mtshon pa cig yong dgongs nas zhe dgu pa 'brug lo la za phu lung du
sngar gyi grwa pa rnying pa dbon po rgyal ba don grub pas gdan 'dren zhus nas shangs phyogs su phebs dus/ sreg shing mkhan po sngar nas kyi grwa pa yin pas khong gis kyang
gdan 'dren zhus/ shangs sreg shing pa'i skye bo mi mangs skya ser rnams la sems bskyed rjes gnang sogs chos kyi 'khor lo rgya chen po bskor/ de nas bzung ste za phur
la phebs bar la shangs lung pa'i phyogs mtha' dag nas 'ongs pa'i skye bo mi nag pa dang rab byung sngags pa la sogs pa dpag tu med pa 'dug pa rnams la/ sum pa lo tsA ba'i
blo sbyong snyan rgyud tshig bzhi dang/ kha che paN chen gyi skyid sdug lam khyer dang/ spyan ras gzigs kyi bzlas lung sogs gang la gang 'os kyis chos kyi sbyin pa dpag
tu med pa mdzad/ za phur phebs nas da lta'i gnas dngos gzhi der bzhag bdun pa zhig dang/ phur pa ri'i mdun sogs su zhag 'ga' bzhugs shing/ dwags kyi gtor lung gsum pa nas
kyi chu

la rdo rje rnam 'joms kyi sgrub pa mdzad de/ bzhes pa dang/ khrus sogs mdzad/ gtor lung bdun par sku 'tshams dam pa/ zhag bdun mdzad pa'i dus su slob dpon padma 'byung gnas
padma rgyal po'i rnam par byas pa dang/ rgyal po khri srong lde btsan te yon mchod gnyis dang mjal ba'i gzigs snang byung zhing/ de nas thugs sbyang mdzad pa dang ma mdzad
pa'i gzhung lugs mang po'i tshig don spu ris tsam yang ma 'dres par blo la yod pa cig byung gsung/ za phur gter ston kun skyong gling pa'i sras po chos rje nyi zla ba
dang mjal/ khong gi sngar kun skyong gling pas bsam yas mchod rten dkar po nas spyan drangs pa'i u rgyan gyis bsgrubs pa'i bdud rtsi ril bu/ bram ze dri med snying po'i sku
sha sogs rjes 'dzin gyi rdzas dang/ phung po ri bo che nas gter nas ston pa'i u rgyan gyi brag thun yag thun sogs tshar gcod kyi rdzas sogs phyag tu phul bas bstan pa
'dzin pa'i mthu nus kyi rten 'brel thams cad 'grig pa yin gsungs/ kun dril za phu'i lung par zla ba cig tsam bzhugs te rims kyis byon te/ sdong pa thar gar zhag cig bzhugs
pa'i nub mo bla ma yi dam mang po zhal gzigs pa dang/ snang srid kyi lha 'dre mang po gus 'dud gsung chos zhu ba sogs nyams dpag tu med pa byung gsung/ de nas zha lur phebs
nas sku 'tshams thogs shig mdzad/ de rjes bdun tshigs gcig

/ / la phebs dgos byung ba la brten/ sngar za phu lung du bsnyel gsos pa'i tshig don gsal ba de rnams cung zad du grib kyis rnam pas sngar bzhin gsal ba ma byung ba dang/ de'i
dgun so bla ma dkon mchog pa sogs kyis gso ba btab nas u rgyan bsnyen bsgrub/ phyag rgya chen po/ nA ro chos drug sogs khrid bka' mang dag cig dang bde mchog mi dbang
bka' yang mang mdzad chos byung pa'i u rgyan bsnyen bsgrub kyi dus mnal lam du u rgyan nas yong pa yin zer ba'i bud med gsum u rgyan bsnyen bsgrub / u rgyan  di shin tu
dkon par yod pas gnang dgos zer ba la khrid yongs rdzogs byin pa zhig gi rmi lam byung ba de bzhin 'dra ste/  gnang dus gsum rtags su rmi lam la bsnyen bsgrub zhur 'ong gin
'dug gsung/ de nas bzung ste shangs rta nag/ srad 'bring 'tshams / nyang stod smad sogs nas 'ongs pa'i dgon pa 'dzin pa'i bla ma/ grwa tshang skyong ba'i slob dpon sogs
'khor yug tu mang bar byung ba rnams la dbang bka' dang bshad bka' / khrid bka'  shin tu ma nges pa'i sbyor drug gsang 'dus dmar khrid shin tu spros med sogs dang/ bde
mchog rim lnga/ nag po rim bzhi/ bde mchog dkar

po'i khrid bka' dang/ nA ro chos drug/ phyag rgya chen po sogs khrid yid bzhin nor bu sogs dang brgyud pa'i chos bskor dang/ ne gu chos drug sogs shangs pa bka' brgyud pa'i
phyogs dang/ blo sbyong don bdun ma/ mtshon cha 'khor lo/ rma bya dug 'joms bka' gdams pa'i chos bskor chos sna shin tu mang ba nyi ma re la chos sna bcu gcig tsam gnang
ba mdzad cing/ gzhan phan gyi ming btags pa'i g.yeng ba shin tu che bar byung gsung/ de nas dgung lo lnga bcu rtsa gcig pa rta lo dbyar po phyogs nas kyi grwa pa mang po
la gsung chos rgya chen po gnang ba'i 'tshams nas/ gser sku rdo rje 'chang chen po rgyab mtho bdun pa bzhengs pa la/ nyang stod nas sprul pa'i lha bzo dpon mo che dge bsnyen
pa sku mched gdan drangs/ spra zhal bkod mdzad pas gzhan las dbul du byung bar gyur pa las/ lha sa srang gi zangs khal lnga bcu nga gcig/ sku gser la 'gur zho drug bcu
tsam song/ lugs grwa pa rnams kyi cha gsum dang bsrung 'khor sogs mdzad dgos zhus kyang gang yang ma gnang/ sku bzhengs dus 'phra'i rgyu gcig kyang med na'ang bzo 'go
tshugs / mkhar kha nas bdag mo tshe 'dzin pa dang/ rgyal mkhar rtse nas bdag mo dpal bzang bas gnyis kyis thog drangs shangs rta nag spa snam chu sgo/ srad 'bri 'tshams

/ / mag rgyang skying sogs nas 'phra'i g.yu drug dkar dang drug dmar kho na gser sku la phul bas sku rgyan gyi 'phra bzang zhing phyug la bkod pas brgyan par bzhugs/ de yang
rje nyid mkhar khar bzhugs dus chos skyong rnams la gtor ma phul te/ thugs tsam gser sku rgyas mtho bzhi tsam zhig 'grub mi 'grub brtag pa gnang dus/ rnam sras skar mi
chen za 'og ser khra'i gos gyon pa mi nyis 'gyur tsam zhig gi rnam pa byung nas/ khyed kyi nang rten gser sku nged chos skyong rnams kyis bsgrub pa yin pas bar chad gang
yang mi yong zer ba byung bas chos skyong rang la blo bkal nas lugs gtong dus cha gsum sogs ma byas na'ang bar chad med cing 'grub bla sla ba byung gsung/ rab tu gnas pa
yang dpal gsang ba 'dus pa mi skyod rdo rje'i rdul tshon gyi dkyil 'khor chen po zhal phye/ dpon slob sum cu rtsa gnyis kyis sgrub mchod zhag bdun gyi bar du mdzad de/ rab
gnas/ sta gon/ dngos gzhi rjes mnga' dbul sbyin sreg dang bcas pa rnams la nyi ma re re zhing bzhin nyi ma gsum phyag len shin tu rgyas shing dag pa phyis kyis bstan pa'i
mig ltos la phan pa yong du re nas byas gsung/ dgung lo nga bzhi bzhes pa bya lo dpyid/ dus 'khor dang gsang 'dus sogs kyi sgrub mchod la bdud rtsi ril bu dgos pa byung
bas/ sngar nas bdud rtsi ril bu'i byin brlabs

kyi phabs mang rab phyag na yod pa dang/ lag sgo zan pa dang kun skyong gling pas byung ba'i sku sha phyag na yod pa dang/ sngar rgyal mus chen gyi drung du nub cig bdud rtsi
ril bu sgrub lugs sogs kyi 'phros pa zhus pa'i tshe/ dpal ldan sa skya pa'i lugs kyi bdud rtsi ril bu sgrub tshul 'di kho na la gsung ngag lam 'bras kyi lam yongs su rdzogs
pa cig tshang pa'i rgyu mtshan 'di ltar go dgos gsung nas lag len byang tshul gsung ngag lam 'bras dang sbyar ba zhib pa cig gsung bar gnang ba de thugs la bzhag nas
bdud rtsi ril bu sgrub par bzhed de/ bya lo hor zla bzhi pa'i nang du/ sngar ras chung rdo rje grags kyis sgrub gnas mdzad pa/ rgyal mkhar zangs pa brag khung zhes bya
bar dpon slob bzhis bdud rtsi ril bu sgrub pa'i chas rnams shin tu gsang ba'i tshul gyis bsnams nas byon te sku 'tshams shin tu dam pa la bzhugs/ gnas de nyid la grib skyon
yod dogs/ thog mar rnam 'joms kyi khrus chus sel ba dang de rjes yig brgya'i sgrub pa mdzad de/ rje btsun rin po che'i bdud rtsi ril bu bsgrub pa'i cho ga nas bshad pa
bzhin du zhi ba'i sbyin sreg dngos gzhi gong bu bsgrub pa/ phye ba bsgrub pa/ lde gu sgrub pa/ ril bu sgrub pa rnams zhag bdun la grub par byed par gsungs pa bzhin du sgrub
pa mdzad pa na srod du lde gu sgrub pa'i dus nas lung pa dri bzang gis khyab pa dang/ sngar med pa'i

/ / bya dang ri dwags sogs dpag tu med pa phyogs nas 'dus pa byung zhing/ ril bu bsgrub pa'i tshe/ thod pa bzhi nya phyis dang lnga gang bar yod pa thod pa bcu gnyis gang ba
tsam du 'phel zhing/ mnal lam du'ang bdud rtsi khol ba sogs byung ba dang/ mjug tu rgyas pa'i sbyin sreg mdzad dus/ me thams cad kha dog ser po rin po che'i rnam par yod
pa sogs ngo mtshar ba'i ltas bzang po byung snang zhing byin brlabs kyi gtal rta rnams kyang khungs btsun zhing bzang bar bzhugs te/ rnal 'byor dbang phyug birba pa'i bdud
rtsi ril bu gsum/ rje sa chen/ rje btsun/ 'phags pa/ kun mkhyen bu ston/ grub chen kun slong/ rje mus chen/ bdag chen blo gros pa rnams kyi bdud rtsi ril bu/ slob dpon
padma 'byung gnas kyi bdud rtsi ril bu/ gu ru chos dbang/ kun skyong gling pa/ bsam gtan gling pa gsum gyis gter nas bton pa re re/ karma pa rang byung rdo rje'i bdud rtsi
ril bu/ bram zer dri med snying po dang/ dpal dbyangs/ karma pa drug pa'i sku sha/ gu ru'i byang sems/ mtsho rgyal/ su kha sidhi/ pu Ta ra dza rnams kyi rakta/ khyung
po rnal 'byor gyi sku mchin la sogs pa rgyas par dkar chag zur par gsal bar 'byung bar ltar ro// de ltar sgrub pa mdzad pa'i ril bu za ba'i gang zag

'das dus 'ja' mdung tshugs su zug pa dang/ me tog gi char babs pa sogs skye bo tha mal pa la'ang du ma byung zhing/ gar khyab pa la phan yon chen po byung snang ngo// bya lo
ston sde pa rtse shar nub nang zings pa la brten/ yum chen mo yang ri phug tu phebs/ gcung po sku zhang rgyal ba rnam sras pa'i drung nas kyang rdzong shar nas sde pa rin
spungs phyag tu 'byon dgos byung bas thugs la gtser ba chen po byung na'ang/ thugs tsam bzangs pas snang ba thams cad sgyu mar shar ba'i ngang nas chos skyong rnams la
'phrin las bcol ba'i dus chos skyong rnams kyi rnam 'phrul mnal lam dang thugs nyams sogs la shin tu gsal bar byung zhing/ khyad par rdo rje rab brtan mas nged rang gi mi
nged rang gis 'don pa yin zer ba sogs byung/ de dus dge bshes seng ge dang/ dbon po dpal grub sogs kyi mthong snang la/ a tsa ra chen po lngas gtor ma khyer 'gro ba mthong
ba sogs gzhan snang la yang cho 'phrul mthong ba mang du byung 'dug/phugs su chos skyong rnams kyis byas par 'dug na'ang/ dngos su pa rnam nang so kun grags pa 'di drien
che bar yod pa yin gsung/ de rjes khyi lo'i mgo la yum sems ma chen mo zhi bar gshegs/ sku rjes la zha lu'i tshogs pa la bsnyen bskur bkur nyin gang dang zho phyed 'gyed/
nang chog la mi 'khrugs pa stong rtsa dang sman bla tshar ci mang sgrub pa la/ dge

/ /'dun brgya drug tsam gyis zhag lnga'i bar du cho ga mdzad pa la zhabs tog 'bul ba sogs bzang po sgrub pa mdzad/ khyi lo dbyar po yum gyi nang rten spyan ras gzigs yi ge
drug ma'i gser sku gang pa bzhengs shing/ de dus ngor nas mnga' ris su hrangs bzhi sde'i mkhan po chos rje nam mkha' brtan pas thog drangs phyogs kyi nyid snang chen/ kongs
la'i rgyan/ a ba ta ra/ 'jam dpal 'grel chen sogs kyi bshad lung dang/ rdo rje 'jigs byed kyi rwa rtse'i sems 'dzin dang/  spyan ras gzigs pad ma dra ba sogs dang/ yo
ga rdo rje dbyings/ gtsug dgu/ 'jam dpal gsang ldan/  bya rgyud gtsug tor gdugs dkar sogs kyi dbang bka' rab tu mang po gnang/ dgung lo nga drug pa phag lo shar ba'i dgun
sku 'tshams dam pa bzhugs dus/ dpal 'khor sde chen du rje btsun 'jam pa'i dbyangs kyi rnam 'phrul bdag chen rin po che blo gros pa phebs nas/ nA lenDar gsung ngag rin po
che gsung  / mi nyag rab 'byams pa grags rdor ba gdan sar bsko bzhag la phebs pa'i dgongs pa mdzad na'ang/ chos rje grags rdor ba gzhan don la gshegs/ gdan sa'i 'os

ris gzhan mang du yod pa rnams kyis kyang zhal gyis ma bzhes pa la/ sngar rje nyid kyis nor bu khyu rtser/ bdag chen zhal snga nas dang mjal dus/ sngar ngor du rje rdo rje
'chang yab sras gnyis la gsung chos gsan tshul dang/ khyad par du lus dkyil gyi grub mtha'i dgag sgrub byed tshul dang/ 'khor 'das dbyer med kyi zab don snyan brgyud 'chad
tshul sogs kyis 'phro  zhib par byung ba thugs la bzhag nas/ sku drung du nA lenDa'i gdan sa la 'byon dgos gsung ba'i bka' shog thengs gnyis kyi bar du phebs pa la/ sku
drung nas kyis bdag cag chos 'jig rten gyi mthong blo chung pas gdan sa'i pher lcogs med cing/ khyad par na so rgas pa dang/ mig mi gsal ba'i stobs kyis sngar gdan sa yod
na'ang sprod pa'i dus la babs pa'i rigs min pas zer kyang mi lcogs/ nA lenDa'i gdan sa chos rje paN chen shAg mchog pa da lta glang thang na bzhugs pa'i de las 'os pa med
pas bka' shog dang nA lenDa pa rnams la yang bka' shog gnang ba zab zhus pas/ de ka'i don la bka' shog bka' bzhi pa dpal 'phel dang bcas pa dbus phyogs su gnang na'ang
khrigs su khel ba cig ma byung ba la brten nas/ slar yang sku drung 'di nyid du chen po bkra shis bzang po bka' shog gnang sbyin dang bcas pa dang/ gsung ngag kyang chos
rje rdo rje 'chang yab sras kyi dam tshig la bsam

/ / nas rab lo gsum/ ma mtha' lo gnyis cis kyang byed dgos gsung ba'i zhib cha bka' nan che ba phebs zhing shing // de'i nub mnal lam du'ang dbang po thams cad mkhyen pa gu
ru shes rab bzang po ba sku chos dmar po shin tu legs pa cig bzhes/ dbu zha lding zha mdzad dang mjal nas/ khyod cig byung ba dang/ bdag chen zhal snga nas rgyal ba mus
chen gyi slob ma'i gtso bo yin pa dang/ dpal ldan sa skya pa'i phyogs kun gyi gtsug rgyan mi yongs dgongs pa dang/ don ba ra nyid dge sbyor mi yong snying 'dod pas zla ba
bdun pa la 'gro bar khas blangs phul gsung/ de'i dpyid ngor nas gi rgyal gling thang pa'i mkhan po chos rje

Page Empty

/ / skya btsun thams cad 'dus nas thams cad kyang sems phreng ba'i cho nges 'debs par gyur pa rnams la thugs kyis ma bzod par phyag 'tshal gdong du chos khri brtsigs pa'i steng
nas der 'dus pa'i skye bo khri phrag lhag la theg pa chen po'i sems bskyed gnang/ de nas rgyal mkhar rtse phyogs la mdzad sogs las brgyud de  du sne sa chen po rnams
kyis kyang bkur sti zhabs tog 'bul ba bsu skyel la sogs pa legs par mdzad cing/ lha sar jo bo rnam gnyis drung du/ zhal gser/ dkar me snyan dar sogs kyi mchod sprin dang
smon lam 'debs pa sogs mdzad de/ phag lo hor zla bdun pa'i tshes bcu gsum gyi nyin dpal nA lenDa'i khri thog tu phebs/ bdag chen rin po che'i zhal snga nas gnang sbyin/
mkhar rtse nang so nas thog drangs phan yul gyi sde pa rnams kyis gzhi len zhabs tog/ slob dpon rin po che nam mkha' dpal bzang pa'i thog drangs nA lenDa pa'i slob dpon grwa
pa dang bcas pa rnams kyis bkur bsti zhabs tog dang bcas ste/ rong ston chen po'i rgyal tshab tu mnga' gsol bar gyur ba 'di yin no// phebs 'phral nas khams 'gros pa mang
pos bdag chen zhal snga nas mkhan po mdzad pa cig yong bsam mang po

lhags bdag chen rin po che sku nas mkhan po ma gnang/ sku drung nas mkhan po mdzad de/ rgyun gcig la sum brgya lhag tsam rab byung bsnyen rdzogs gnang / de'i ston so rdo rje
na'ang/ bdag chen rin po che blo gros pa'i zhal snga nas kyis bka' phebs 'phral gyi bsnyel bso dgos pas da lan 'then gsungs pa bzhin gsar rnying mang pos rdo rje 'jigs
byed dpa' gcig gi dbang bka' dang/ bde mchog dril bu rdul tshon lha lnga'i dbang bka' tshar mang du gnang/ rgyal chen rtse/ mkhar rtse/ smon mkhar sogs so sos gdan drangs
te/ chos bka' zhus pa rnams la rang rang gi bzhed pa bzhin gang la gang 'os gnang/ de'i dgun stod sgom sde tshang gsar ba sogs mang pos mar dang mdzo rta sogs 'bul ba rab
tu mang po byung ba la brten/ chos rje rong ston thams cad mkhyen pa'i dus chen gyi mchod pa yong bzang chas sbub sa sbub pa gnang nas gzim khang nyil du sku 'tshams dam
par bzhugs/ de yang rje btsun 'jam pa'i dbyangs kyi rnam 'phrul/ bdag chen chos rje rin po che'i drung dpal ldan sa skya pa'i bstan pa la dgongs pa'i nA lenDa pa la thugs
zhen shin tu che bas nA lenDa'i gzim khang pa 'di la pha rol gyi byad kha sogs ngan byed mang po zhig 'dug pas

/ / khyed kyis 'di rnams la phyis su'ang phan pa'i dge sbyor gyi byed lugs gyis gsungs pa la brten nas sku 'tshams rgyun srings pa mdzad/ de nas byi lo hor zla gsum pa nas
bzung nas/ gsung ngag rin po che 'dzugs pa dang/ chos sde chen po 'dir mgon khang cig dgos pa 'dug pa cis kyang grub pa gyis gsung ba ltar/ bdag chen drung du brtag pa yang
zhus/ bzangs par byung ba dang/ lha bzo bayang rgyal mkhar rtse nas dpon mo che sprul sku kun dga' ba dpon slob gdan drongs gsung ba ltar khong dpon slob pas bzhengs/
mgon po'i rten bzhugs phyag nas sogs kyang thugs tsa la sbyar ba gnang/ rab gnas dngos gzhi la bdag chen zhal snga nas phebs su re ba mdzad na'ang/ gtsang la phebs pa dang
thug pas phebs pa ma gnang/ rab gnas dngos gzhi'i cho ga rgyas pa'i lugs nged rang dpon slob kyis byas/ khyad par mgon po chung ba'i bram ze'i gzugs 'di la rab gnas byas
dus byin brlabs kyi cho 'phrul che ba dang/ sku mdog dang rnam 'gyur 'phral la 'gyur ba'i mthong snang sna tshogs ston pa cig byung bas lha khang du bzhugs te sgo lcags
bcug gzhan la mi ston pa'i rgyu mtshan yang de yan gsung/ de'i dbyar so gsung ngag pa dgu brgya tsam dang/ dbang bskrun par mang bar byung bas rgyu dus kyi dbang bka' ni/
stong sum

brgya tsam la mdzad pa'i gsung ngag lam 'bras bar chad med par gnang/ ston chos la yang bya spyod spyi rnam dang/ rnal 'byor rgyud kyi rdo rje 'byung ba dang/ sbyong rgyud
kyi bshad bka' dang/ ni gu chos drug sogs shangs pa bka' brgyud kyi khrid bka' rab tu mang po dang/ bde mchog lo nag gshed dmar lha lnga sogs kyi dbang bka' rab tu mang po
gnang/ de dus bdag chen sngar lugs bzhin sgrub pa mdzad rjes/ gtsang zha lu la thegs te/ zha lu ri phug tu/ rdo rje dbyings/ gsang 'dus/ dus 'khor gyi sgrub mchod rgya
chen po gnang rjes/ zha lu pa'i gzhi grwa dang phyogs nas mjal mkhan gyi bla ma slob dpon dge ba'i bshes gnyen rab tu mang po rnams la dbang bka' khrid bka' bshad pa rjes
gnang sogs shin tu rgya che ba gnang nas/ dbyar chos gsung ngag lam 'bras gsung ba la nA lenDar phebs/ de'i dbyar so yang grwa tshogs shin tu che ba rnams la gsung ngag
lam 'bras dang/ dbyar chos la'ang chos khrid steng nas spyod 'jug sogs dang/ rang rang gi 'dod pa dang bstun pa'i rjes gnang sogs kyang rab tu mang po zhig mdzad/ de'i ston
so yang rgyud brtag gnyis kyi bshad pa dang/ rdo rje 'byung ba'i bshad bka'/ rdor dbyings dang/ chos dbyings gsung dbang sogs yo ga'i dbang bka' thog cig kyang gnang/
stag lo dpyid ka gsang 'dus rtsa rgyud la 'grel pa sgron gsal

/ / dang mtha' drug rab gsal sbyar ba'i bshad pa rgyas pa dang/ gshed dmar gyi rnal 'byor bzhi rim sogs zur chos mang po gnang zhing dbyar chos sngar lugs bzhin gsung ngag
lam 'bras gnang/ yos lo'i mgo la zha lu ri phug tu phebs te sgrub mchod rdor dbyings la sogs sngar lugs bzhin mdzad/ 'di lo dpal ldan sa skya pa'i gdung rgyud rin po che
bdag chen chos rje don grub pa phebs pa dang/ gzhan yang don gnyer mang po la sgrub thabs rgya mtsho'i rjes gnang dang/ dbang khrid lung bka' rab tu mang po gnang/ zla ba
bzhi pa nas bzung kun mkhyen bus ston lo tsA ba'i bka' 'bum yig mkhan bcu bdun tsam gyis yi ge 'bru ma zhi gcig ti bzhengs pa legs par grub/ zla ba dgu pa'i nang du nA lenDa
nas dus mchod pa sogs kyis gnad 'dren byung ba la brten/ nA lenDar phebs nas bde mchog rtsa rgyud kyi bshad pa sogs gnang/ de nas bzung ste ding sang bar la gdan sa
'di nyid du gtso bo bzhugs nas chos kyi 'khor lo bskor ba yin/ de yang nA lenDar phebs pa nas bzung ste/ deng sang gi bar la chos kyi rim pa dbyar chos la gsung ngag lam
'bras yongs rdzogs tshar brgyad/ ston chos la rgyud kyi bshad pa dang dbang bka' dang/ nI gu la sogs pa gang la gang 'dod kyi gsung chos dang/ gsung ngag

rin po che grol rjes khams 'gros pa rnams la rab byung bsnyen rdzogs stobs che ba mdzad pa sogs ni gtso bor dpal ldan sa skya pa'i chos skor dang/ zhar byung du dwags po bka'
brgyud dang / nIgu sogs gang la gang 'dul gnang ba yin no// de ltar nA lenDar phag mo la phebs pa nas/ nyid kyi dgung lo drug cu rtsa gnyis pa sbrul lo 'di yan la gsung
chos la lam 'bras tshogs che chung la gsungs pa sdom bsdoms pas tshar brgyad/ dbang bka' dang lung bka' rjes gnang byin brlabs khrid bka' sogs rang rang gi 'dod dang bstun
pa mang po gnang nas gdul bya mang po smin grol la bkod pa dang/ mgon khang gsar bzhengs mdzad de/ dpal gur gyi mgon po lcam bral lha brgyad dang/ dpal mgon mthu stobs
dbang phyug gi pram gzugs rnams sngar smos pa bzhin shin tu gnyan zhing byin brlabs che ba rab gnas chags shing mchod gtor rten rdzas sogs kyis phul du byung bar bltams
te bzhugs pa dang/ mtshan nyid pa'i grwa pa rnams la sngar dbyar chos grol mtshams rigs grwa'i bral ma tshugs pa las bla brang nas kyang bdag rkyen gnang/ sde pa so so dang
grwa tshang tha dad kyis kyang khur bsnams te tshugs par mdzad pa dang/ khyam dang gtsug lag khang dag gi 'dzin bkod thog spang bad rdo bcal sogs bkod pas spras pa dang/
thugs dam sa skya bka'

/ /'bum yi ge 'bru ma zhe gcig tu bzhengs pa dang/ de dag gi skabs su sde pa che phran grwa bu slob thams cad kyis gus pas rnyed pa dang bkur bsti dag gis bka' bzhi cing phu
dud rim gror bya ba bla na med pas gtsug gi rgyan dam par bkur ba 'di yin no// spyir rnam par 'dren pa mchog 'dis bstan pa rin po che 'ba' zhig la dgongs nas/ rdo rje theg
pa'i dkyil 'khor chen po dag tu dbang bka' gnang ste skal ldan smin par mdzad pa'i dbang bka' yang/ dus 'khor rtse mo rigs bsdus kyi dbang tshar nyer lnga/ dpal mchog
rigs bsdus tshar bcu dgu/ rdo rje dbyings kyi brgya dang nyer bdun/ chos dbyings gsung tshar gsum cu/ khams gsum rnam rgyal tshar bcu bdun/ gtsug dgu tshar nyer lnga/ mi
'khrugs pa dang / 'chi sbyong rgyud bcu gnyis tshar bzhi/ gzhan yang dus 'khor sdom 'jigs byed pa'i gcig/

med/ bde mchog i / dril bu phyi dkyil nang dkyil gnyis/  'byung ba/ mai tri bcu gsum/ la ba bcu gsum/ bde mchog dmar zhabs / rdo rje mkha' 'gro/ sangs rgyas mnyam sbyor rigs
rkyang bsdus gnyis/ sangs rgyas thod pa nyer lnga/ ma hA ma ya/ spyan ras gzigs padma dra ba/ bde chen rabs gcig yab bka' yum bka' gnyis/ gdan bzhi yab bka' yum bka' gnyis/
sgrol ma nyer gcig ma dang/ bcu bdun ma/ rdo rje phur bu/ kyai rdor man ngag lugs yab bka' yum bka' lus dkyil dang gsum/ kyai rdor 'grel pa / mtsho skyes lugs/ nag po
lugs/gur rigs bsdus/bcu bdun ma/ rnam 'joms / tshe dpag med / dpal mchog rdor sems/ kun rig rtsa ba'i dkyil 'khor/ 'jam dpal gi dkyil 'khor/ nam mkha' dri med chung ba
rigs bsdus/ spyod rgyud/ rnam snang mngon byang/ a ra pa tsa na gsum gyi dbang/ rnam 'joms dkar po/  'od zer dri med/ gtsug tor

/ / dri med rgyas 'bring bsdus gsum/ don zhags lha lnga dang/ lha mangs/ tshe dpag med lha dgu/ phyag rdor 'gro bzangs/ u tsarya pha rnams dbang mi grangs tshad nyer lnga tshun
la gnang ba dang/ grangs nges med pa'i rdo rje 'phreng ba tshar gnyis dang/ kri ya sa mutstsha tshar gcig rnams dang/ rjes gnang sgrub thabs brgya rtsa/ rgya mtsho gnyis
zur bka' rnams dang/ khrid so so'i sngon 'gro'i byin brlabs kyi bka' rnams kyis gdul bya dpag tu med pa smin par mdzad do// rgyud kyi bshad pa yang dpal dus kyi 'khor
lo'i bsdus pa'i rgyud dang/ rtsa rgyud kyi dum bu dbang mdor bstan/ gsang 'dus rtsa bshad/ kye rdor rgyud gsum/ bde mchog rtsa rgyud/ bshad rgyud kun spyod/ rnal 'byor
rgyud de nyid bsdas pa dang/ sbyong rgyud/ rdo rje 'byung ba'i rnam bshad la sogs rgya cher gnang zhing/ man ngag gi khrid bka' yang/ gtso bor gsung ngag lam 'bras snga phyir
gnang pa tshar nyi shu/ gzhan sbyor drug/ uryan bsnyen/ gsang 'dus rim lnga/ bde mchog dril bu rim lnga/ nag po rim bzhi/ rdo rje rnal 'byor ma'i rtsa dbu ma'i khrid/
gshed dmar gyi spros med/ rnal 'byor bzhi rim/ 'jigs byed kyi rwa rtse sems 'dzin/ bde chen ral gcig gi rdzogs rims sems nyid ngal bso/ gzhan

yang nA ro chos drug/ ni gu chos drug/ su kha chos drug/ phyag rgya chen po'i skor/ sems khrid/ gcod khrid/ dmar khrid/ zhi byed/ rdzogs chen/ gdams ngag zab mo'i khrid skor
yang shin tu mang bar gnang zhing/ de dag gi rgyud rgya gzhung/ bod gzhung man ngag cha lag dang bcas pas gdul bya rang rang gi bsam pa dang/ skal ba ji lta bar chos kyi
char gyis tshim par mdzad cing/ rje 'di nyid sngon gyi mkhas pa dag gi legs bshad snga ma rnam la gces spras mdzad pas thugs rtsom kyang rgya cher ma gnang zhing/ gdul
bya 'ga' zhig gi nan gyis zhus pa dang/ legs bshad snga ma dag gi gsal byed dang/ cha lag tu 'gyur ba/ thogs shig mdzad pa ni/ bde mchog gi bskyed rims bshad sbyar/ kye rdor
gyi sbyang gzhi sbyong tshul gyi bshad sbyar/ kun rig bshad sbyar/ phyag len skor la/ dus 'khor gyi sgrub thabs rgyas 'bring bsdus gsum/ dkyil chog/ dril bu lus dkyil/
rdul tshon lha lnga/ lu i pa/ sdom 'byung/ paN dra na/ gsang 'dus mi bskyod pa'i sgrub dkyil/ mchod phreng/ tshe dpag med 'chi med rnga sgra/ gshed dmar sgrub dkyil/ rtse
mo rigs bsdus/ dpal mchog rigs bsdus/ rdor dbyings/ mkhas gsum rnam rgyal/ gtsug dgu/ kun rig rnams kyi yig cha la phan pa'i zur

/ / 'debs lhan thabs re re mdzad/ tshe dpag med grub rgyal ma lha gcig ma'i dbang bskur tshul/ 'khor chen dmar lugs kyi lhan thabs dang de'i lugs kyi gshin po rjes 'dzin/ rdo
rje 'phreng ba'i dbang bskur tshul/ yo ga'i rnam bzhag nyung gsal/ 'jam dpal rigs bsdus kyi dkyil chog/ sgrub thabs rgya mtsho'i rjes gnang byed tshul/ 'jam dbyangs dkar
po'i sgrub thabs/ seng ge sdong can gyi sgrub thabs rnams dang/ khrid skor la/ sbyor drug gi khrid rgyun gyi nyams su len tshul lam 'bras kyi khrid kyi zin bris bde mchog
nag po pa'i rim pa bzhi pa dang/ dpyid thig gi zin ris/ rtsa dbu ma'i khrid yig/ dril bu pa'i rim lnga'i khrid yig dang byin brlabs byed tshul/ lu i pa'i rdzogs rim bsdu
ba gsum/ sems khrid yid bzhin nor bu/ gshed dmar spros med/ thugs rje chen pa'i dmar khrid/ su kha chos drug/gcod gdan thog gcig ma rnams la/ khrid yig re re dang/ su
kha dang gcod kyi khrid kyi byin brlabs byed tshul re/ gsol 'debs skor la/ sbyor drug/ bsnyen sgrub/ sems nyid ngal bso/ nag po rim mang/ dmang khrid/ su kha chos drug/
dril bu rim lnga/ bde mchog dkar po'i khrid rnams kyi brgyud pa'i gsol 'debs re/ gzhan yang

chos rje dka' bzhi pa la bstod pa dang/ dris lan gdams pa sogs phran 'ga'i thugs rtsom kyang yod do// de ltar dgung lo bco lnga nas deng sang drug cu rtsa gnyis su phebs pa
yan chad du thugs dam zab mo las mi g.yo ba'i ngang las gdul bya dpag tu med pa smin grol la bkod pas/ rje nyid la dbang bshad man ngag gi bka' drin nos pa'i bstan pa 'dzin
pa'i skyes bu dam pa che phran sna tshogs kyis mnga' ris dbus gtsang khams sogs kyi char khyab pa grangs las 'das kyang che long tsam smos na sku che ba'i slob ma/ rje
btsun 'jam pa'i dbyangs kyi rnam 'phrul dpal ldan sa skya pa'i gdung brgyud bdag chen chos rje don grub rgyal mtshan pa dang/ glo blo bdag po chos rje blo gros rgyal mtshan
pa dang/ chos rje nor bu dge 'phel ba ngag dbang rgyal po pa/ mnga' ris bzhi sde mkhan po nam mkha' brtan pa/ rgyal gling thang gi mkhan po rnam rgyal dpal bzang po
sogs dang/ sde snod 'dzin pa chen po zha lu mkhan chen chos rje rigs 'dzin pa/ khams kyi a dkar chos rje khams ka bzhi'i mkhan po lha g.yag dbon po dkon mchog grags/ dpal
'khor bde chen pa'i khang gsar ba'i chos rje bsod blo ba/ chos rje chos dbang pa/ chos rje dus 'khor ba bsod grags pa/ chos rje go ram pa'i 'chad nyan pa dka' bcu pa bsod
rgyam pa/ dpal

/ /'khor sde chen gyi dbu mdzad dge 'dun 'phel ba/ stag lung mkhan chen blo gros rnam rgyal ba/ rting khebs mkhan po mi nyag rab 'byams pa dpal bzangs pa/ pa rnam dga' ba gdong
gi mkhan rin chen dpal bzang pa/ slob dpon rab 'byams pa chos bzang dang/ dkon mchog bshes gnyen pa/ bsam grub rtse chos sde'i mkhan po rab 'byams pa tshe 'phel ba/
nA lenDa'i slob dpon chos skyong rgyal mtshan pa la sogs pa dang/ lo tsA ba'i slob ma yang/ bsam sdings lo tsA ba grags pa blo gros pa/ bkra shis rdzong kha ba chos rje bsod
nams rgyal mtshan pa/ zha lu lo tsA ba rnams dang/ rtogs ldan gyi slob ma yang/ grub thog kyi brgyud pa ra lung chos rje sangs rgyas dbon po/ mkhar ka sku skye kun dga'
rgyal mtshan pa/ zha lu rtogs ldan bka' bzhi pa sang rin pa/ rab 'byams pa bkra shis rin chen/ pa rnam pa rtogs ldan lha btsun pa sogs dang/ gsang sngags pa yang/ zha
lu ba bla chen nyi ma shes rab pa/ bla chen bsam grub rgyal mtshan pa/ bla chen nyi grags pa ba/ slob dpoon nam mkha' 'od zer ba/ dbon po byang chub bkra shis pa/ chos rje
byang chub chos ldan pa/ snye mo ru pa chas rje rab 'byor pa/ shangs sreg shing mkhan po/ dpal 'khor sne chen pa dbon po pradznyAn/ chos

rje kun nyi pa/ slob dpon dpal blo ba/ slob dpon rgyal yum gsum pa/ dbang ldan chos 'khor ba slob dpon rin bzang pa sogs dang/ rgyal mkhar lha bo mkhan chen bkra shis rgyal
mtshan pa/ srad brag dmar mkhan po chos rje nor bu/ lhun grub chos sding mkhan chen pa/ mus pa chos rje blo rin pa/ chos rje dwags po'i dbon po chos kyi rgyal mtshan pa/
rting khebs mkhan chen kun tshul ba/ rong e dmar mkhan chen pa/ stag lung chos sgo ba dbon po byang bzangs pa la sogs pa mdo sngags kyi dge ba'i bshes gnyen skye dgu'i 'dren
par gyur pa du ma byung pa yin no// phyag rdzas kyi dngos po phyag tu phul ba rnams kyang sngar smosapa ltar thugs tsam gser sku rdo rje 'chang sogs dang/ bu lugs bu
slob gzhan phan dang 'phrin las mang po zhig 'dir ma tshud 'dug ste mnyes pa yin nam bsam kyi khrid chen bzhi'i bla ma brgyud pa'i ras bris dbang bka' gsan pa'i rgyud sde'i
dkyil 'khor chen po rnams te thugs dam ras ris bris brgya sum cu tsam bzhengs pa dang/ phyag dpe bu ston rin po che yab sras kyi bka' 'bum/ sa skya bka' 'bum sogs bzhengs
pa dang/ gtsug lag khang dang rten bzhengs/ bla ma rnams la'ang 'bu ba zhabs tog thugs dgongs rdzogs thabs/ e waM chos ldan sogs bla ma'i gdan sa rnams su mang ja bsnyen
bskur bkur //

/ / rtse mo dus 'khor sogs sgrub mchod 'dzugs pa/ yab yum gyi dgongs rdzogs sogs dge ba'i phyogs 'ba' zhig tu thugs bzhed bzhin nye gnas rnams kyis kyang bka' las mi 'da' zhing
chus par sgrub par mdzad do// //de ltar dpal ldan bla ma'i rnam thar chu gter las// chu thigs tsam zhig dad ldan blo slob mas rje nyid kyi// drung du zhus dang bdag
la'ang gsol ba thob ces bskul// de yi mthu las bdag gis 'di la 'bad pa bgyis// nyid kyi gsung la // dbon po 'jam dbyangs la sogs la'ang// dris shing gtsad pas gangs bar gyur
pa ji snyed rnams// zla ba'i ngos la ri // skye dgu rnams 'dren rdo rje 'chang// bstan pa'i nyi ma da dung thub pa'i bstan// yun ring gnas dang smin grol //  khyad par
sa gsum lus can kun gyi skyabs// dpal ldan sa skya pa'i ring lugs rgyas slad du// phyogs 'dir // brtse bas gdul bya'i tshogs la rjes brtse bas// sku tshe sa 'dzin dbang
po ltar // rim gnyis zla ba'i 'od

gsal zhing// thugs rje'i chu 'dzin las byung dam chos char// rgyun chad med par dbab pa'i bka' drin stsol// ces pa 'di ni rje'i zhal snga nas kyi drung du yang/ nA lenDa pa'i
dus mchod pa bcu gnyis pa dang/ tshes brgyad pa rnam pas/ rnam thar zhig gnang dgos nan gyis gsol ba btab pa dang/ bdag la'ang skad gnyis smra ba'i rdo rje 'dzin pa/ dge
slong rin chen bkra shis seng ge'i sku drung du zhus ces zhes bskul ba la brten nas dgung lo drug cu rtsa gnyis yan gyi rnam par thar pa re shig rdzogs par bgyis shing/
'di dag tshig don thams cad la thugs kyis ma khyab pa mi mnga' zhing gsung gi bdag rkyen las grub pas tshogs su lung kyang gnang bar gsol ba btab pa 'di'i/ rtsom rjes su
bstan pa'i zha lu pa/ dge slong 'gos lo tsA ba ratna dharma pA la bha dra zhes bgyi ba yin no// 'bad pa 'di las // rnam dkar mdangs 'phrogs gang des bdag// ma lus 'gro
ba'i sdug bsngal myu gu gcod mdzad ye shes ral gri mchog bsnams pa//  cig// 'di ni me mkha' rgya mtsho la 'das lo drug cu pa phrag bdun dang brgyad pa'i bdun cu bsres

/ / pa dmar ser can zhes bya ba'i lo gro zhun gyi zla ba'i tshes brgyad kyi nyin chos grwa chen po dpal nA lenDar grub pa'o// //dge zhing bkra shis 'dzam gling rgyan du gyur
shog// shu bhaM /gcig zhus/

